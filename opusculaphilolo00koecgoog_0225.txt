XI.

Coniectaneorum epicorum fascienlus 111¹).

Quam verum suit decantatum illud Horatii

— vitae summabrevis spem nos vetat incohare
longam —,

non sine gravissima animi commotione nos philologi nuper admoniti
sumus funesta subitaque duumvirorum Gottingensium morte, Fri-
derici Guilielmi Schneidewini atque Caroli Friderici
Herm anni. Ex plurimis vero longo terrarum tractu separatiS,
quibus praestantissimorum mortalium exitus flebilis accidit, haud
scio an ego is fuerim, cuius animum fatalis ille nuntius vehemen-
tissime perculerit. Schneidewinus enim cum duobus fere ante obi·
tum mensibus per litteras a me rogatus esset de Homericorum
hymnorum, quam ab eo parari audiveram, recensione, amicissime
ad eas rescripserat se amplo iam codicum apparatu· collecto pro·
xime quidem minorem Teubnerianae bibliothecae inserturum esse
editionem, maiorem vero et quae difficillimas de hisce hymnis
quaestiones absolveret „senectuti seposuisse“ elaborandam! Ad
hanc “epistolam cum ego in scribendo lentissimus feriatis incipientis
anni diebus iam in eo essem ut responderem, allatae mihi sunt
auditoris cuiusdam olim mei tunc Gottingae studiis suis incumbentis
litterae maeroris plenae, quibus ille et Hermannum repentina morte
raptum et Schneidewinum letifero morbo oppressum mihi nuntiavit.
Quanta me putes animi perturbatione tunc chartam abiecisse ad
hunc mittendam, quanto angore alterum de eius valetudine exspec-
tasse nuntium! Qui quidem nuntius haud diu exspectatus est:
paucis post diebus certiores sumus faeti Schneidewinum decimo
primi mensis die exstinctum esse, cum Hermannus ultimo vergentis
anni die, qni ipse dies ante hos septem annos etiam summo nostro
eiusdem nominis equiti fatalis fuit, diem obiisset supremum. Sed
mense demum Februario postremum eius, quod de Hesiodi operum
prooemio scripsit, programma nescio quibus erroribus tam diu re-
tardatum ad me perlatum est, cui programmati ipse sua manu

 

1) [Index lectt. in litt. univ. Turio. inde a d. XXII. m. Oct. MDCCCLVI
usque ad d. XX. m. Mar-tu MDCCCLVII habendarum]


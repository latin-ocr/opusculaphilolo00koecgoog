„53-

proponantur. Eius libri prima parte et antiquissima tempora et
Homericam aetatem comprehendam ita, ut non solum, quae mea
sit de his rebus obscurissimis maximeque dubiis sententia, simpli·
citer perpetua oratione exponam, sed etiam Homericorum carminum,
qualia mihi quidem soluta Iliadis atque Odysseae compage resti-
13 tuenda videntur, propriam· naturam atque virtutem quam luculen-
tissime potero explicem, solutus omni controversiarum atque discep—
tationum onere. Verum enim vero quoniam ea carminum restitutio
verendum est ne nimis ex tripode edicta et quasi pro imperio
pronuntiata videatur, in supplementum poeticae illius enarrationis
his iam dissertationibus criticas breviter exponere placet rationeS,
quibus, ut carmina hoc quo feci modo disposuerim, adductus sum.
In ea autem re versabor ita, ut ubique Lachmanni „considera-
tiones“, quas satis diu vulgo neglectas a. MDCCCXLV in conventu
philologorum Darmstadiensi a me primum publicam in disceptationem
vocatas esse hodieque gaudeO, pro fundamento disputationis meae
habeam, et quaecunque principis critici acumine iam ad finem per-
ducta sunt, ea simpliciter repetita adsumam, ubi vero a viri summi
auctoritate dissentiendum mihi videtur, ibi meas rationes fusius
explicem, ab impugnando autem ipso Lachmanno non minus quam
ab adferendis aliorum refutandisque, quae mihi non probantur, sen-
tentiis, si quidem ullo id modo evitari poterit, fere abstineam.
Res etenim in eiuscemodi quaestionibus haec est, ut et veritas,
ubi semel inventa fuerit, sua ipsius vi errorem vel inveteratissimum
evertat, et commissus aut repetitus error facilius detegatur com-
modiusque discutiatur, si missis aliorum opinionibuS, quae a mo
proposita fuerint, per se sola Homericae lectionis trutina examinentur.

His, quae necessario praemittenda videbantur, absolutis iam ad
rem ipsam accedo statim a prima rhapsodia initium facturus. In
ea Lachmannum constat p. 4-7 post primum carmen 1—-347

duas secrevisse «continuationes», priorem 430—492 posteriorem
348—429. 493—611, quarum illa copulatis versibus 348 et 430

’ ἡ δ’ ἆκέουσ’ ἅμα τοῖσι γυνὴ κίεν· αὐτὰρ Ὀδυσσεὺς
aut et ipsa primi carminis pars initio fuerit aut ei carmini aptissime
habitaque indolis eius ratione adnexa sit, cum haec et a primo
carmine et a priore continuatione propter temporis atque loci apertas
discrepantias separanda sit. Et hoc quidem iudicium non opus est
pluribus fulciatur contra longissimas vanissimasque quorundam
argutationes, praesertim cum eodem tempore Naekius vir saga-
cissimus iisdem fere usus rationibus eandem proposuerit sententiam
in dissertatione scholis aestivis a. 1838 praemissa, quae nunc in
opusculorum v'ol. 1 p. 263—271 legitur. Quamquam etiam alia

afferri poterunt, ut Iunonis persona multum illa in utroque carmine
14 diversa. De priore vero continuatione paulo aequius sensisse videtur


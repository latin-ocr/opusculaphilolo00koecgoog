-3473 —

annalium vol. LXXV [1857] mihi allatum est. Eius enim volu-

minis p. 65—78 Otto Ribbeckius vir in Latinis poetis versa·
tissimus, quem in Beruensium universitate antiquas litteras pro-
fessum iam collegam salutare mihi licuit, dissertationem edidit,
qua stropliicam eclogarum Vergilianarum compositionem luculenter
accurateque demonstravit. Quam dissertationem avidissimo ocule,
ut credere par est, cum perlustrarem, gaudium magis etiam eo
mihi augebatur, quo saepius in restituendis strophis me cum acu-
tissimo peritissimeque iudice consentire viderem. In aliis sane ad-
huc dissentimus, sed quae minus gravia videntur. Itaque misso
nunc quidem Vergilio, quem sanatricibus Ribbeckii manibus optime
relinqui quivis mecum censebit, ad Theocritum me converto ita,
ut carminum eius in strophas rectius, quam adhuc factum est, re·
dactorum specimina ipsis oculis proponam, qua ratione nuper etiam
a Ribbeckio in duabus Vergilii eclogis usurpata multo simplicius
commodiusque, quam longis argumentorum orationisque ambagibus
res absolvi posse videtur. Clarissima enim tum elucet et vel invi-
tis incredulisque incurrit ipsa veritatis vis, cui ut omnibus in re·
bus ita etiam in factitanda critica maxime confidere oportet.
Elegi autem difficiliora fere atque impeditiora carmina, de
quibus vehementissime quidem adversissimeque „Grammatici cer-
tant et adhuc sub iudice lis est“‚ ego vere, nisi egregie fallor, in-
venisse mihi videor, quo lis illa componi atque interpretum dis-
sensio ad ipsius quasi poetae normam pacari possit. Videntur mihi
autem illi, uti iam supra indicavi, maxime eo errasse, quod stro-
phicam dispositionem restituere adgressi sunt aut nulla aut per-
exigua curn singulorum verborum membrorumque tum universi
sententiarum tenoris habita ratione. Inde factum est, ut numero
tantum versuum strophico intenti, ubi is turbatus videretur, haud
raro non solum sanissimus sed prorsus necessarias partes reciderent
poetam iam mutilatum magis etiam a se decurtari nihil animad-
vertentes. Verum enim vero Theocritea carmina, si versus pau-
cissimos excipias et certo iudicio et codicum optimorum auctoritate
facile damnandos (ut I, 13. 107. VIII, 32. 77), non tam inter-
polationibus quam lacunis foedata sunt, quarum minorem quidem
partem iam interpretes detexerunt, maiorem vero nobis investigan- 8
dam relinquerunt. Quae res non nimis est difficilis, quoniam du·
plici nobis uti licet et deficientis stropharum responsionis et labo-
rantis sententiarum cohaerentiae argumente. Quae duo indicia
ubicunque consentiunt, non solum deesse aliquid aperte demon-
strari, sed etiam quale fere olim adfuerit probabiliter suppleri
potest. Hoc igitur, ut in Quinto Manethone Nonn0, ita etiam in
Theocrito feci haud veritus, ne quis eam mihi imputet temeritatis
confidentiam, ut ipsa poetae verba a me inventa esse mihi aliis-
que persuadere velim. Potius ea semper ductus sum in hisce fin-
gendis supplementis opinione debere, si quis omissum esse aliquid
statuat, eum et semper, quale illud omissum fuerit, et plerum-


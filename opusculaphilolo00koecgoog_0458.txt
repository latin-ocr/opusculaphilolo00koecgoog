-446-

καὶ σοφίης πλήθοντι θεὸς πάλιν ἕννεπξ Πέτρῳ·
„diqvoeg ἐμοὺς ποίμαι νε σαόφρονας ἄνθεσι βίβλων.“

Hoc vero versu, Viri Gravissimi, quasi etiam Vobis no·
bisque dicto iam ad eam rem revocor, cuius causa tota haec scriptio
suscepta est, ad vota pro Vestrae Universitatis salute

, pie nuncupanda. Quae vota qualia potissimum esse debeant, ex
iis, quae libelli initio de Universitatis Vestrae studiis eorumque
cum nostra re publica commercio in memoriam revocavi, quasi sua
sponte elucere quis non videt? His enim temporibus et vulgi prae-
coniis celebrari et publicis privatisque praemiis adornari cum vi-
deamus fere solas eas artes, quae id tantumagunt, ut naturae
viribus subigendis et terrae opibus effodiendis hominum cotidiano
usui voluptatibusque inserviant, nos iam Universitatum professores
ae magistros cum maxime decet iuvatque eam scientiam et ex-
colere ipsos et edocere adolescentes, quae, sive in divinis huma-
nisque sive in naturalibus versetur rebus investigandis aperiendis
illustrandiS, solo veritatis amore incensa in se suaque virtute finem

25 bonorum habet invidiae inexpugnabilem mercedis non egentem. Illae
etenim artes — quas et ipsas splendidissimum habere humani in·
genii triumphum quis negaverit, quas summae omnium saluti co-
tidie augeri et amplificari quis non laetetur? — illae artes si
quando acciderit ut solae omnem vitam humanam regant at-
que compleant, magnopere verendum est, ne animus omnium
imperator sibi ipsi imperare dediscat atque corporis voluptatibus
sensuumque rationibus unice deditus illud poetae obliviscatur:

„Pronaque cum spectent animalia cetera terram,
Os homini sublime dedit caelumque tueri
Iussit et erectos ad sidera. tollere vultus!“

Hoc igitur sanctissimum officium „sursum corda“ studiosae
iuventutis erigendi atque caelestis sapientiae floribus pascendi,
quod per quattuor ’saecula a Vestra Universitate perpetuo strenue-
que est observatum, ut etiam quinto quod iam ingressa est sae·
culo sine ullo impedimento persequi prospereque explere eidem
contingat, cum optimis ominibus optamus atque precamur, in quo
officio nobis Turicensibus eandem Vobiscum, quae adhue fuit, man·
suram esse societatem certo speramus a desideriis haec vota su-
perantibus et fortasse controversis consulto abstinentes, quoniam
temporis et acti memores et ei quod agitur intentos de olim fu-
turo securos esse oportet divino numini aeternoque rerum ordini
confisos!


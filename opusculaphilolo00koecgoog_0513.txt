*501*

nebulas textu Euripideo superfusas discusserit, novam sane exer·
cendae in eum crisi lucem praebuit, quod beneficium ibi quoque,
ubi incertam esse atque subobscuram eam lucem iam clare per· 4
spicere licet, viro meritissimo acceptum referimus haud inscii,
quantopere vel adversissimi casus vera scientia praestare soleat
vanae faustorum fatorum persuasioni. Nititur igitur Iphigenia Tau-
rica, qualem hodie legimus, duorum codicum saeculo XIV. scripto-
rum sublesta fide, quorum primum Palatinum inter Vaticanos
n. 287 a Kirchhoffio littera B designatum expressit Aldus, alte·
rum Florentinum plutei XXXII n. 2 ab eodem littera 0 insignitum
dolendum est quod nondum satis accurate collatum habemus, cui
incommodo cum Kirchhoffius se succurrisse apographorum quinque
(trium Parisinorum, unius Florentini, unius Marciani) ope in prae-
fat. p. X declaraverit, quem ea medela habuerit successum, eo
minus certo ubique sciri potest, quoniam ne unum quidem horum
apographorum ea, quam iure hodie desideramus, diligentia collatum
esse patet. Quamquam multum adiumenti ex codice G denuo reli-
gioseque excusso ad Iphigeniam emendandam accessurum esse merito
dubitare licet.

Eo plus laboris viri docti interque eos critici omnium prae-

. stantissimi in restituendo carmine tam male habito posuerunt. Nam

ut taceam de his, qui omnes poetae fabulas coniunctim ediderunt,
— ex quibus praeter Fixium Parisinorum codicum „denuo in·
spectorem“ singulari cum laude nominandus est Augustus
Nau ckius criticorum Euripideorum, qui nunc quidem vivunt, fa-
cile princeps, — post Marklandum editorem atque Elmsleium
eiusdem censorem Anglos in Germania duumviri exstiterunt doctis·
simi et sagacissimi Augustus Seidlerus a. 1813 et Godofre-
dus Hermannus a. 1833, qui perpetuae constantisque emenda-
tionis pnimi egregiique auctores fuerunt. Hermanni vero liber meum
quidem animum 'eo magis insuper capit retinetque, quod eum ex
vivo artificis magistri ore prodeuntem audire memini praesenti
etiamnunc post tot annos scholarum illarum recordatione, quas vir
summus per hiemem a. MDCCCXXXII—-XXXIII de illa fabula ha·
buit. Quibus scholis mihi, qui eo ipso semestri septemdecim anno-
rum adolescentulus universitatem adieram, ad studia philologica
strenue riteque exercenda primum et viam monstratam et animum
excitatum esse data Academici libelli occasione grate pieque con-
fiteri iuvat. Sed illorum duumvirorum opes suo more scholarum
in usum haud absurde contulit a. 1844 Augustus Witzschel,
olim commilito familiaritate satis intima mecum coniunctus, sed
post annum illum quadragesimum nonum mihi quidem ἄιστος
ἄπυστος, scilicet unus ex silentiariis illis Saxonibus, quos nuper
in praefatione Nonno praemissa p. XI sq. iocandi gratia notavi.
Postea eodem anno 1851 duae prodierunt Iphigeniae Tauricae edi-
tiones, una Londini simul Helenam atque Ionem complexa Caroli
Badhami, qui cum haud paucos locos aut feliciter emendaverit


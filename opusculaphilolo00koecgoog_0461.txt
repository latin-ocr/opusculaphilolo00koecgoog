„449-

quicquam sani edocturi. Hoc igitur quasi Hermeneutices Critices·
que cum Aesthetica atque Historia foedus speramus sore ut in dies
'firmius colligetur latiusque extendatur! .

Iam perlustranti mihi criticorum, quae sorte in manibus erant,
conaminum seriem primo loco quasi ultro offerri videbatur biblio·
thecae nostrae Palatinae antiquitus celeberrimae codex manu
scriptus numero 43 signatus, qui inter alia scripta etiam notissi-
mum Musaei de Herus et Leandri amoribus carmen conti-
net. Quem codicem cum instituta nuper collatione invenissem 7
non solum aliquot bonis lectionibus partim ignotis excellere sed
etiam duos integros versus a nemine dum aut respectos aut recep·
tos offerre omninoque Musaeo recensendo haud contemnendum prae·
bere instrumentum, eius codicis ope si carminis illius verba, qualia
a novissime, qui quidem in censum venire potest, editore Fran·
cisco Passovio ante hos LV annos constituta¹ sunt, denuo in
examen vocarem, gratum non solum Graecae poeseos amatoribus
sed etiam ceteris huius conventus sociis id me facturum putabam.
Carmen ipsum enim quamquam a saeculi vitiis atque inani Nonni-
anae scholae tumore haud liberum dulcissimum tamen vivosque
ardentissimi amoris furores spirans ultimam emorientis Graecarum
litterarum horti rosam haud inepte dixeris, neque id Schillerum
nostrum latuit semper ἐς τὸ καλὸν ἐκ τοῦ καλοῦ ἐνεγκεῖν solitum,
cum Graecum florem non tam decerperet depingendo imitandum
quam quasi cum ipsis radiculis exemptum Germanicae poeseos areae
insereret. Passovius autem, cuius recensio in editionibus post eum
publicatis paucissimis mutatis repetita est, doctissime quidem et
de nobilissimo illo Musaeo Attico et de ceteris eiusdem nominis
obscuris hominibus disseruit, ipsum etiam carmen eleganter ‚verna-
cula interpretatione expressit, singula tamen verba nec constanter
nec satis perite recensuit, ita ut nec antiquarum editionum subsidia
exhauriret nee codicis Gothani cuiusdam lectionibus, quas p. 166 sq.
excerptas dedit, ubi debebat uteretur. Est ille sane mediocriS, sed
poterat tamen ex ee, alia ut silentio transmittam, v. 56 χαρίεσσαν,
v. 95 κάλλος, v. 193 ἠνεμόφωνος Passovius recipere.

Multo melior est, quamquam non multum primo fronte pro·
mittit, „codex 43 Palatinus“ chartaceus, qui saeculo quinto
decimo eadem Neograeci cuiusdam manu solitis ductibus exaratus
inter Theodori Prodromi carmina aliaque varii argumenti
scripta¹) post Pseudophocylidea, quae Φωκυλλίδου (sicl)
πόιησις ὠφέλιμος inscribuntur, inde a fol. 85³ usque ad fol. 88¹²
Μουσαίου γραμματικοῦ τὰ καθ’ Ἡρῶ καὶ Λέανδρον con-
tinet. Eo praestantiores libros inveniri posse non dubito, inven-
tum iri spero, omnium autem, quotquot Musaei codices adhuc inno-

 

1) Vide ea enumerata in libre, qui inscribitur: „Geschichte der Bil-
dung, Beraubung und Vernichtung der alten Heidelbergischen Bucher-
sammlungeu — von Friedr. Wilken. Heidelb. 1817.“ p. 276 sq.

Kochly, Schriften. 1. 29


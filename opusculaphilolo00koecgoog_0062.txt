⁸—50--

Nam, ut ab illis incipiam, vigent vel maxime hac aetate studia
Homerica atque felicissime augescunt, sive interpretationem spectas
doctam accuratam aptam, in quo genere Doederlinum Naegels-

4 bachium Faesium Ameisium nominasse sufficit, sive obrutorum
Alexandrinae scientiae thesaurorum investigationem atque restaura-
tionem, cui provinciae geologorum sere muneri comparandae post
Lehrsium signiferum Friedlaenderus Duentzerus Ribbeckius Ν auckius
Osannus Schmidtius indefessum laborem dedicaverunt, sive exter-
nam, quae dicitur, poesis Homericae historiam, quae nuperrime
acutissimis eruditissimisque Maximiliani Sengebuschii disputationibus
egregie promota est. Quod vero ipsam horum studiorum quasi
arcem attinet, quae quaestionem continet de poetica aut universae
Iliadis atque Odysseae aut singulorum utriusque carminum unitate
atque virtute, eam arcem ut iam parato animo adgredi felicique
successu expugnare liceat, factum est insigni viri ingeniosissimi
facinore, qui haud scio an post Lachmannum unus optime vulga·
tam de invicta illa statione superstitionem spernere docilia certe
ingenia docuerit. Quis est, quaeris, quis tandem est, qui summi
magistri, cuius ut Hermanni Manibus hodie a nasutulis quibusdam
quamquam haud indoctis hominibus petulantissime insultari videmuS,
arma non solum sustinere humeris ausus sit, sed etiam per ob·
strepentes magis quarn „obstantes catervas“ victor explicare potuerit?
Num quis nostrum, qui ad signiferi exemplar singula quaedam
„carmina venamur“, arduum illum in montem enisus praedam cepit
molestissimo labore dignissimam? Nem0, mihi crede, nemo nostrum
tantam sibi vana arrogantia vindicat gloriam! An est Augustus
Iacobus vir sani iudicii, qui vel elegantioribus hominibus, qui
delectandi gratia Homericas epopoeias legunt, quam multa in iis
perfectae unius artificii imagini adversentur, scite perspicueque de·
monstravit? Non contemnendus Iacobus, praesertim cum plenissima
Homericae unitatis fide instructus eam tamen in lectitandis car-
minibus veritatis vim expertus sit, ut fortasse plura etiam, quam
opus erat, in iis reprehenderit. Sed vel hic vereor ut unitariorum
uni persuaserit aut carmina integra aut carminum fragmina esse,
quae illis varia quidem sed idonea miri corporis membra videntur.
Quis igitur est? Quin nomina tandem virum Lachmanni aemulum!
Attende igitur: nemo is alius est, nisi Gregorius NitzschiuS,
senex vere venerabilis, unitariorum dux atque princeps, qui cum
ceteris libris libellisque de historia atque poesi Homeri olim con-
scriptis tum imprimis edito nuper eo libro, cui hunc titulum fecit
'„die Sayenpoesic der Gr·iechen“, sanctam illam unitatem tam accu-
rate enucleare, tam subtiliter probare, tam blande commendare, tam
pie praedicare studuit, ut, quaecunque ab aliis ante eum ut a
Langio Vetterleinio Arndtio Baeumleinio in eandem sententiam
scripta sunt, ea ille unus omnia comprehendisse atque consum·

5 masse videatur. Verum enim vero hic quidem ὁ ἰασάμενος ἕτρωσενί
Quod non pro ludibrio et ioco obiectum, sed serio et vero dictum

Ι


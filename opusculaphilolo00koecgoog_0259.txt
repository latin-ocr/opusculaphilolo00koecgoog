-247-

spectator, qui quam sublimi vertice vel ipsa sidera tangere sibi
videretur, vel audacula illa quam sollertiae oblectatione elatus regi
suo effudisse dicitur exclamatio „669 μοι ποῦ στῶίί satis superque
arguit, ille igitur umbraticus homo atque meteorosophista tamen
et baud pauca invenit ad hominum usum cotidianamque vitam
fructuosissima et, cum Romanorum machinae terra marique ad·
vectae Syracusarum moenia pulsarent, a pulvere et radio excitatus
mirabilis subito exstitit bellicorum operum inventor et administra-
tor, quibus, si quid hostes ingenti mole egissent, ipse levissimo
momento disiceret3 postremo vero, cum vel inter fractae urbis
ruinas ingruentiumque hostium tumultum summo studii ardore im·
pavidus mentem oculosque arduis descriptionibus infixos teneret,
in mediis suis circulis quasi miles in statione positus beatissimam
mortem obiit nec captam patriam nec illatam ipsi plagam sentiens
'ram verum hic quoque illud est, quod in sacra scriptura legimus,
ante omnia Dei regnum quaerendum esse, quo parto
cetera omnia fore ut sponte nobis obtingant! Nam, ut
taceamus de litteris philologieis historicis philosophicis, in quibus
fausta fortunae invidia institutum est, ut nemo vel paululum ultra
mediocritatem adscendere possit, nisi qui praesentis usus mer-
cedisque cogitatione abiecta purum conceperit ipsius veritatis in-
vestigandae amorem, etiam in iis scientiis, quae versantur in na-
turalibus rebus detegendis et subigendis, summa illa atque mirabilia
inventa, quibus non solum ipsis scientiis novae subito atque inauditae
viae aperiuntur continuo infinitoque progressu persequendae, sed
etiam universo generi humano saluberrimi fructus parantur in dies
magis magisque luxuriantes, quae inventa imprimis gloriosissime
iactari audimus cotidie a vaniloquis istis et imprudentibus sor-
didae utilitatis praeconibus —-, haec ipsa igitur inventa facta fere
sunt non a quaestuosis illis opificibus, qui eodem consili0‚ quo
sutores crepidas suas consuunt, etiam artes „ultra crepidam“ po-
sitas tractare solent scilicet quaerendae pecuniae causa, sed a soli· 6
tariis his scrutatoribus, qui „cui bono“ futurum sit in quo laborant
unice securi in sollerti veritatis quaerendae. studio laetaque inventae
conscientia summam oblectationem finemque bonorum habent. Ita
fit, ut ipsi hi inventores sine laude sine mercede ignoti haud raro
delitescant, dum usuarii illi, 'si quid novi inventum fuerit unde
quaestus faciendus videatur, praesto sunt et , quomodo illud ad
suum aliorumque nsum adhiberi queat, strenue inquirunt, quo in
negotio fieri non potest quin detecta ab aliis et ipsi multis modis
emendent atque amplificent praemii scilicet pro unoquoque successu
reportandi studio inflammati itaque ipsam scientiam haud raro
egregie promoveant.

Vides igitur utrumque tractandarum doctrinarum genus per
se indigens alterum alterius ope egere, et uti his quoque homini-
bus, qui sollerter in scientiis excogitata ad vulgarem usum vitam-
que accommodare studeant, maximopere opus esse aperte confitemur,


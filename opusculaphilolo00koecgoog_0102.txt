-90—

Antilochum Agamemnonem Leitum Eurypylum — singulos 'I'ro-
ianos interficientes 29—35, deinde Adrastum a Menelao vivum
deprehensum sed ab Agamemnone crudeliter trucidatum (36—65),
postremo Nestorem brcvi admonitione Graecos a spoliis sumendis
4 ad interficiendos hostes avocantem (66—72). Patet igitur his in
heroibus principem locum tenere Aiacem et Nestorem, illum facto
hunc consilio popularibus salutarem3 Diomedem vero nullo prae
ceteris ornari praeconia Longe aliam Helenus profert causam, ob
quam Hectorem relicto proelio urbem regredi atque Troianas ma·
tronas ad vota Minervae offerenda incitare iubet 96—105: invicta
est unius Diomedis ferocia vel Achille superioris, Neque aliter
eius mandata aut Hector Hecubae perfert 277 sq., aut sacerdos
Theano sollemnibus precibus exsequitur 305—310, quae quidem
preces totae in solo Diomede notando versantur. Itaque nihil est,
quod quis brevi Hectoris ad exercitum sermone abutatur 111—115,
in quo sane Diomedes nec nominatur nec innuitur, ut huius men·
tionem nostro carmini illatam putet ab eo demum, qui illud Dio·
medis aristiae adnectere voluerit. Satis recte igitur iam Holmius
in quaestione „de aliquot Iliadis carminum compositione“ Catha-
rinei Lubecensis programmati a. 1853 praemissa p. 6 sq. dicit „et
istos versus ex initio carm. VI. tollendos et censendum esse aut
interiisse genuinum huius carminis initium — quo nimirum ad-
mirabiles narratae essent Diomedis pugnae —— aut simile quinto“ —-
secundum Lachmanni computationem — „carmen eorum mentibus
obversatum fuisse qui c. VI. audiebant“. Quamquam mibi quidem
nostri carminis poeta ipsam Diome deam, qualem habemus, non
respexisse solum sed etiam data opera iudicasse videtur egregio
illo episodi0, quo alienissimus a trucidationum illarum amore tem-
poris intervallum, quo Hector a pugna abest, suae indoli accom-

modate explevit 119—236. Ibi enim Diomedes Glaucum adhuc ἢ

sibi ignotum inevitabili suo Marti oblatum conspicatuS, antequam
cum eo congreditur, diligenter, qui sit et quo parente ortus, ex
eo quaerit, ne forte cum deorum aliquo caelis delapso pugnam sit
initurus, quam audaciam mortalibus mortiferam esse postquam ac-
curate narrato Lycurgi exemplo demonstravit (123—140), suam
modestiam graviter repetit 141

οὐδ’ οἲν ἐγώ μακάρεσσι θεοῖς ἐθέλοιμι μάχεσθαι.

Quam Diomedis orationem quasi adverso fronte pugnare cum
ea herois imagine, quae in Aristia nobis proponitur, vel obiter
legenti patet3 in quo carmine unum eius poeta invenit locum suae
erga deos reverentiae accommodatum, consolatorium illum orationis
epilogum, quo Dione lacrimabundae filiae impio vulneratori subi-
tum vitae exitum ut necessarium supplicium minatur E 406—415.
Huius igitur loci ita rationem habuit noster, ut ei adsentientem
suum Diomedem faceret fere verba verbis componens: compara.

Ε 406 sq.


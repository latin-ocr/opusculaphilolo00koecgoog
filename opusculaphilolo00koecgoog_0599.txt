—- 585—

poterant designari verbis: όῖρχοντες τῶν νέων, quae potius magi-
stratum soli iuvenum disciplinae praepositum indicant. De loco
autem Xenophontis Hell. 111,3, 8, quern ad firmandam suain sen-
tentiam attulit Mueller. l. c., infra dicetur p. 589 sq. — Iuvenes in·
structi erant unico illo pallio, quo eos quotannis vestitos esse refert
Plutarch. Lycurg. c. 163 carebant igitur et calceis et stragulis,
quamvis noctu et interdiu per montes vallesque vagarentur. Recte
igitur, quamvis paulo obscurius, Iustin. 111, 3 dicit: „Pueros
puberes non in forum, sed in agrum deduci praecepit, ut pri-
mos annos non in luxuria, sed in opere et in laboribus agerent.
Nihil eos somni causa substernere et vitam sine pulmento degere,
neque prius in urbem redire, quam viri facti essent.“ Quam ob
rem equidem etiam Plutarcho magis credo, qui solis pugionibus
eos armatos narrat, quam Heraclidi, qui parum accurate dicit, eos
exisse μεθ’ ὅπλων. A nullo praeterea famulo (θεράπων, quo no·
mine Helotae appellabantur, qui ad bellum dominos sequebantur,
cf, Mueller. l. c. p. 38 [33 ed. alt.]) adiuti singuli (διασπειρόμενοι)
victum necessarium sibi comparare debebant. Nam quod Plutarch.
l. c. [Lycurg. 28] narrat, habuisse eos secum etiam τροφὴν α’ναγ-
καίαν, id non potest ita intellegi, ac si iuvenes ex urbe egredien-
tes secum portaverint cibum, in omne tempus, quo cryptiam exer·
cebant, sufficientem. Hoc enim cum‘ satis diuturnum esset, pro· 15
fecto iuvenes illi coacti fuissent, aut ingenti eduliorum onere
impediti exire, aut subinde in urbem regredi, ut nova nutrimenta
peterent. Itaque videntur Plutarchi verba ad aliud genus emis-
sionum pertinere, quod cum cryptis. confusum esse infra doce·
bimus p. 589. Haec si vera sunt, ipsi sibi victum quaerebant,
idque duplici fortasse modo, partim venando partim clam ex Helo-
terum domiciliis aliquid auferendo, Et illud quidem conici licet
tum ex rei natura, tum ex Platonis locO, quo illi iuvenes iuben-
tur etiam venationibus operari. Accedit, quod aliunde scimuS,
Spartanorum iuvenes venatum in montibus exercuisse, cf. Xen. rep.
Lac. IV, 7, quem locum infra adscripsi. Simul autem furtis et
rapinis ⁷cotidianum victum esse quaesitum, et ex totius instituti
ratione apparet et diserte confirmatur a ’SchoL ad Plat. legg. I
l. c. p. 225 ed Ruhnk. , qui ita ad verba κρύπτειά τις habet:
Ἡφίετό τις ἀπὸ τῆς πόλεως νέος ἐφ’ aire μὴ ὀφθῆναι ἐπὶ τοσόνδε
χρόνον· ἠναγκάζετο οὖν τὰ ὅρη περιερχόμενος καὶ μήτε καθεύδων
ἀδεῶς, ἵνα μὴ ληφθῇ, μήτε ὑπηρέταις χρώμενος μήτε σιτία ἐπι-
φερόμενος διαζῆν. ’Άλλο δὲ καὶτοῦτο γυμνασίας εἶδος πρὸς
πόλεμον. Ἀπολύοντες γὰρ ἕκαστον γυμνόν, προσέταττον ἐνιαυτὸν
ὅλον ἔξω ἐν τοῖς ὄρεσι πλανᾶσθαι, καὶ τρέφειν ἑαυτὸν διὰ
κλοπῆς καὶ τῶν τοιούτων, ουτω δὲ ωστε μηδενι κατάδηλον γε·
νέσθαι. διὸ καὶ κρύπτεια [κρυπτεία ed. Turic.] ωνόμασται. Ἑκο-
λάζοντο γὰρ οἱ ὁπουδήποτε ὀφθέντεςρ Miror, hunc locum a ce-
teris neglectum, a Muellero l. c. p. 310 not. 6 [--- p. 305
not. 2 ed. alt.] consulto esse praetermissum. Hic enim putat,


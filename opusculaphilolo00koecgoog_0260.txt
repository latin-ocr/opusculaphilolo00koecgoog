—248 -

ita ipsam scientiam sensim exolescere et quasi stagnare nemo in·
fitias ibit, nisi novi deinceps semper exstiterint viri, qui 6611116111-
quam caelestem deam venerati eiusque studio unice dediti in ipso
investigandae veritatis amore et labore summam beatitudinem po-
nant. Hac vero mente ut certe iuvenes ad doctrinas, quascunque
elegerint, pro viribus ferantur, curare litterarum universitatibus si
non „unum opus est“, at esse debet praecipuum atque peculiare.

Hoc igitur omnium universitatum officium a Friderica Gui-
lelma per decem, quae floruit, lustra rite pieque Vobis gra-
tulamur praestitum ita, ut et demonstratam Schleiermacheri sanc-
tissimi vatis praenuntio libello spem exspectationemque tam perfecte,
quam communis omnium humanarum rerum patitur imbecillitaS,
expleverit et splendidissimum ostenderit exemplum universitatibus
cum omnibus, tum maxime nostris Helvetiis parvis illis quidem
atque obscuris, si componantur cum Vestra atque cum praeclaro-
rum, qui pcr hoc dimidium saeculum eam illustraverunt, doctorum
innumera serie, at vero, quoniam non regiarum sunt sed popula-
rium civitatum, officii illius necessitate magis etiam, quam ceterae
videntur, obstrictis.

Liberae enim res publicae, in quibus unum idemque est om·
nium civium et ius et officium atque aequabile in omnes legum
imperium, minus etiam, quam regna aut optimatium civitateS,
humilibus tantum contineri possunt utilitatum commodorumque
rationibus, sed unum eorum est firmissimum atque sanctissimum
vinculum, ut, quidquid bonum honestum pulchrum est, eius arden-
tissimo amore quantum fieri potest 01111166 0111111110 cives a prima
inde pueritia imbuantur alantur compleantur. Cui studio ut publica
instituta servire debent omnia, ita imprimis varia scholarum genera
in unam apud nos eamque concordem societatem coniuncta, qua-
rum scholarum summa cum universitas nostra et nominetur et
adhuc habeatur, summa ope id niti eam decet, ut sublimem illum
spiritum, quo scientiae non quaestus faciendi causa sed ipsius
studii amore eligantur et colantur, in adolescentium animis provocet
atque enutriat.

Hoc divino instinctu inflammati adolescentes non verendum
est ne aut ad cetera humani generis bona torpescant aut corporis
libidinibus mollitieque diffluant aut vitae publicae pulverem solem-
que perhorrescant aut denique, si fors ita tulerit, pro patriae
libertate pignorumque carissimorum salute sanguinem vitamque
profundere dubitent! Cuius rei exemplum summo Vos iure itidem
Vestram proposuistis universitatem, quae cum saevissimis Gallicae
dominationis temporibus quasi in ipso infestissimorum custodum

7 conspectu institueretur, id ipsum et sapientissimis et fortissimis
egregii facinoris auctoribus adfuit consilium, ut in hoc libero do-
cendi discendique sacrario animi iuvenum etiam corroborarentur ad
libertatem vi et armis recuperandam, ln quo consilio et exsequendo
et celando tacita quaedam erat docentium discentium virorum


„520-

νώμης δ’ ἄκουσον· εἰ πρόσαντες ἦν τόδε
Αρτέμιδι, πῶς ἄν Λοξίας ἐθέσπισε

κομίσαι μ’ ἄγαλμα θεᾶς πόλισμ’ εἰς Παλλάδος
καὶ σὸν πρόσωπον εἰσιδεῖνς απαντα γὰρ
συνθεὶς τάδ’ εἰς ’ἓν νόστον ἐλπίζω λαβεῖν.

Sed m his iure offendit MusgraviuS, cuius haec est nota: „nai
σὸν πρόσωπον εἰσιδεῖν. Pendet ab ἐθέσπισε. Verum an Apollo
Orestae vaticinatus erat, ipsum in Taurica sororem Iphigeniam
visurum? At hoc ei ne per somnium quidem in mentem venisse
tota fabulae oeconomia declarat. An legendum: καὶ σὸν πρόσωπον
ἦγ’ ἰδεῖν, et adduxisset ad tuam faciem intuendam.“
Hanc quidem coniecturam nemo, opinor, probabit3 sed verba καὶ
cdv πρόσωπον εἰσιδεῖν non posse ad oraculi argumentum referri
verissime ille demonstravit, ut magnopere mirarer Seidlerum errore
suo ceteris omnibus imponere potuisse, nisi hic ingeniosam summi

nostri poetae artem in auxilium vocasset scribens haec: „Supra
v. 86 de Apolline Orestes:

σὺ δ’ εἶπας ἐλθεῖν Ταυρικῆς μ’ ορους χθονός,
ἕνθ’ Ἀρτεμις σὴ σύγγονος βωμους ἔχει.

Non de nihilo hic adiecta sunt verba σὴ σύγγονος. In oraculo
dictum videtur nude ἔνθα σύγγονος βωμοὺς ἔχει. Haec tum qui·
9 dem Orestes interpretabatur de Diana, sed iam videt, etiam alio
sensu accipi potuisse, de sua ipsius sorore. Hac eadem amphibolia
in cognomine fabula usus est Goethius nostras.“ Hanc vero am·
phiboliam ambiguo sororis nomine procreatam si iam Euripidis
acumen invenisset, rem miraculosam non obscurissimo brevissimo-
que verbo velasset, sed diserta accuratissimaque oraculi cum eventu
comparatione illustrasset. Verum longe alia erant, quibus Orestis
animus ad bonam spem atque sororis solacium erigeretur: quod
ipsa Diana, ouius simulacrum ex Taurico templo Athenas transpor-
tare oraculo iussus esset, sororem, quam immolandam sibi olim
expetivisset, medio ex sacrificio clam omnibus testibus eripuisset
atque in eodem illo templo ut suam sacerdotem collocavisset, ita
ut Oresti sororem vulgo mortuam habitam contigisset vivam in-
venire eiusque intueri faciem. Haec pluribus versibus inter
v. 1014 et 1015 interiectis olim exposita fuisse ex ultimis Orestis
verbis patet, quibus ad omnia solacii argumenta modo enumerata

revocatur Iphigenia. απαντα γὰρ Ι συνθεὶς τάδ’ εἰς ’ἓν νόστον
ἐλπίζω λαβεῖν.

Haud ultimum in nostra fabula, in qua tam multa splendent
eloquentiae lumina, tenet locum ῥῆσις illa ἆγγελική, qua v. 1327
—1419 irrita Orestis atque Iphigeniae fuga luculentissime narratur.
Quo magis dolendum, quod huius ipsius narrationis partes quaedam


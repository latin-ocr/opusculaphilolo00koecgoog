XX.
De Nonni Dionysiacornm libro XXXIX ¹)·.

In Nonno vel post egregiam Graefii operam etiamnunc satis 3
multos naevos relinqui ut nuper in secundo coniectaneorum epi·
corum fasciculo professus, ita saepius quam vellem hoc ipso tem·
pore expertus sum, eit quo Teubneri viri de nostris litteris meri-
tissimi in usum novam illius poetae editionem parare coepi. Neque
ex codicibus ullam salutis lucem eidem sperandam esse hodie ut
olim mihi persuasum est. Strenue tamen pro virili parte enisus
sum, ut poesis Graecorum epicae novissimus auctor sui similior
evaderet. Ac quos singulos locos aut aliorum aut meis coniecturis
emendatos dedi, eorum indicem praefationi includere satis habeo:
de'uno aliquo libro, cuius ordo seriesque narrationis miro modo
turbatus laxatusque videtur, hac data opportunitate disserere ani-
mus est, quoniam nec tantum mihi sumo, ut ultro mibi credi
postulem, et paulo accuratius causae exponantur necesse est, qui·
bus ductus satis audacter obiter rem intuenti haud improbabiliter
penitius investiganti versus transponendos putavi.

Liber est Dionysiacorum undequadragesimus, quo de
pugna navali agitur inter Bacchi atque Deriadis copias commissa.
Etenim cum per septem sere annos bellum, quod Bacchus Indis
intulit, vario eventu gestum esset, deus vaticinii a Rhea quondam
sibi dati memor RhadamaneS, quae gens a Minoe e Creta expulsa
in Arabiam transmigraverat, naves sibi fabricari iusserat (XXI,
301—7. XXXVI, 397—421). Qui cum naves paratas ornatasque
adducerent, Deriades et ipse trecentarum, quibus imperabat, in·
sularum (cs. XXVI, 38. 222. 227) incolas suis cum navibus adesse
iussit (XXXIX, 1— 30). Quo facto cum uterque dux longiore ora·
tione classiarios adhortatus aciem navalem instruxisset, utrimque
tubae, tibiae aliaque id genus instrumenta resonantibus undique
imaginibus concinuerunt (ib. v. 30—130).

Et huc usque quidem, ubi iam proelii nondum commissi ini·
tium describi exspectamus, omnia optime procedunt. Sed prima
statim quae sequuntur verba difficultatem movent:

 

1) §Index lectt. in litt. univ. Turio. inde a d. XVI. m. Apr. usque
ad d. vm. m. Aug. MDCCCLV habendarum]


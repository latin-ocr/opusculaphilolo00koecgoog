Z 98—101. Η 113 sq. ibid. 226—230. EvolvaS, quaeso, hos locos
et putabis in numeris erratum esse: tam nihil faciunt ad eam,
quam Nitzschius iis stabilire studuit, probandam sententiam, ut
ei adeo nonnulli adversentur! Unicus est in tota Iliade locus,
quo ea sententia diserte exponitur, E 787-791, ubi Iuno dicit:

αἰδώς, Ἀργεῖοι, κάκ’ ἐλέγχεα, εἶδος ἀγητοί*
ὄφρα μὲν ἐς πόλεμον πωλέσκετο δῖος Ἀχιλλεύς,
οὐδέ ποτε Τρῶες πρὸ πυλάων Δαρδανιάων
οἴχνεσκον· κείνου γὰρ ἐδείδισαν ὄβριμον ἔγχος·
νῦν δὲ ἑκὰς πόλιος κοίλῃς ἐπὶ νηυσὶ μάχονται.

Quae sententia si vere subesset Iliadi, non uno alterove locO, sed
innumeris locis debebat repeti3 debebat diverso modo iactari
in principum altercatione, debebat in Thetidis cum Iove colloquio,
debebat in Somni ad dormientem Agamemnonem oratione, debebat
in Thersitae convicio, quod nunc miserrime evanescit in B 239- 242
aliunde sere desumptos (240 = A 356. 5073 — 242 = A 232),
debebat ante omnia in Iridis admonitione B 796 sqq.‚ quae toto caelo
a Nitzschiano proposito distat, debebat denique et quavis pagina
repeti et statim prooemio indicari, quod quomodocunque diiudices
ab illa sententia prorsus abhorret. Quanto sapientior Quintus, qui
Paralipomenon initio septemdecim versibus exornavit quod duobus
indicavisse satis fuisset:

δὴ τότε Τρῶες ἔμιμνον ἀνὰ Πριάμοιο πόληα
δειδιότες με’νος ἠὺ θρασύφρονος Αἰακίδαοὲ

Alterum hoc est. Secundum Nitzschii sententiam eo maxime
Achilles modum excedit, quod legatos precibus donis pollicitationi·
bus supplices superbe reicit3 patet igitur omnem culpae illius car· 8
dinem in hac ipsa repulsa verti. Et sane nona illa rhapsodia
tanta arte curaque elaborata est, ut, si unus poeta totam Iliadem
composuit, profecto, quam gravis ea pars sit, in ea scribenda sen·
sisse videatur. Nonne igitur iam exspectandum est in altera Iliadis
parte, ubicunque occasio data fuerit — datur autem saepissime —,
eam Achillis pertinaciam memorari atque notari? Quid vero?
Quasi humida spongia in iia, quae sequuntur, omnis legationis
memoria diluta videtur, si unum exceperis locum T 140 sq.

δῶρα δ’ ἐγὼν ὅδε πάντα παρασχεῖν, ὅσσα τοι ἐλθὼν

χθιζὸς ἐνὶ κλισίῃσιν ὑπέσχετο δῖος Ὀδυσσεύς,
qui locus utrum initio ibi scriptus an serius additus sit parum
refert, cum non solum ieiuna solius Ulixis mentione sed etiam
temporis discrepantia nihil commune habeat cum illa, cuius memo-
riam per novem libros desideravimus, legatione. Eo autem loce,
quo vel maxime inexorabilis Achillis animus castigandus erat a
Patroclo Π 20 sqq.‚ de aliis omnibus rebus multa de hoc superbiae
cumulo ne γρῦ quidem audimus; Achilles vero ad ea respondens
aiv. 72 sq. εἴ μοι κρείων Ἀγαμέμνων Ι ἤπια εἰδείη dixit, profecto,


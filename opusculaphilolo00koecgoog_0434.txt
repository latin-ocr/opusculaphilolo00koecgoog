..⁶422 .-

celebranda ceteras Universitates et Academias amice invitaveritis,
eae non dubito quin huic invitationi studiose arreptae legatis lit-
terisque gratulatoriis missis responderint omnes· Sed ex magno
horum Collegiorum numero haud scio an nulla antiquiores habeat
gravioresque causas, quibus ut Vobiscum huius diei sollemnitatem
concelebret incitetur, quam nostra Turicensis UniversitaS.

Haec enim quamquam vix quartam unius saeculi partem emensa
in Universitatibus est natu minimiS, nec umquam tamen nostrae
Urbi scholae defuerunt, quibus iuventus ad omnem humanitatem
bonasque artes informaretur, quae, postquam ad antiquissimae me·
moriae collegium Carolinum primum Collegium humanitatis tum
instituta et medicum et politicum accesserunt, postremo quasi
Academiae in sua membra separatae speciem quandam referebant,
et has inter scholas atque Vestram Universitatem tam frequens
florensque semper studiorum litterarumque intercessit commercium,
ut, huius summa tantum capita si vel celeriter percurrere vellem,
libello mihi opus esset huius scriptionis fines multum supergresso·
Sed nec opus est eiusmodi indice, cum ea certe, quae hac nostra
aut patrum memoria facta sunt, omnium adhuc memoria teneantur.
Innumerorum Turicensium, qui his tribus proximis saeculis in Vestra
Universitate ad summos gradus Academicos pervenerunt, quasi legati
nonnulli certe aderunt ex hia, qui nostra aetate hunc ipsum hono-
rem a Vobis aut rite adepti sunt aut meritorum praemium ultro
acceperunt. Nos vero diserte iuvat memoriam resuscitare socie-
tatis illius Helveticae virtutum bonarumque artium per longam
annorum seriem cultriciS, quam ante hos G. annos mense Aprili
saecularibus Vestris peractis Isaaci Iselini eius festi studiosis·
simi auctoris hospitali mensae adsidentes Salomo Hirzelius‚
Salomo GessneruS, Henricus Schinzius cives nostri in ipso
valedicendi dolore dextris mutuo datis acceptisque condendam susce-
perunt, sequentis anni mense Maio Schinznachii cum aliis eius-
dem ingenii amicis congregati condiderunt.

Alia memorare possem similiaque consortia etiam ad vitae
usum spectantia, in quibus „idem velle atque idem nolle“ Basi-
leensibus et Turicensibus firmissimum exstitit amicitiae vinculum.
Sed iam animum ad se rapit sanctissimi illius aevi recordatio, quo
ut in Germania ita etiam apud nostrum populum tanta virorum
ingenio virtute constantia insignium copia divina humana omnia
illustrare emendare provehere summa ope enisi sunt, quo ipso aevo
mutuum illud inter nostras res publicas nostrosque cives studiorum
officiorumque commercium et celeberrimum fuit et efficacissimum.
Choream ducit virorum praeclarorum ille omnium princeps Hul-
drichus ZvingliuS, in Vestra Urbe et puer discipulus et ado·
lescens praeceptor, a Vestra Universitate liberalium artium Magister
factus, quem tamen titulum constanti modestia abnuebat semel a
Wittenbachio Vestro solum Christum omnium magistrum esse
edoctus3 signiferum sequuntur ab illo ipso ex Vestra urbe in


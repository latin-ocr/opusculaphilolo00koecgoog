37

-286 ——-

nibus conflatum et 812, quem ex Hom. M 134 mutuatum vidit
Wolfius, fortasse propterea, quod modo γῆς ρ’ῐζαι praecesserant,
intrusum: ἀστεμφέως legerat interpolator 748. Postremo νέρθεν
scripsi 813, quod totius loci conexione postulatur: πρόσθεν, quod
invectum ex 746 et 767 vulgo legitur, quomodo torserit etiam
in hodierno versuum ordine interpreteS, apud Schoemannum opusce.
II p. 337 sq. legere licet. Addere placet et illud πέρην Χάεος 814,
in quo ipso fuerunt qui offenderent, et Iovis ἐρισμαράγοιο mentio-
nem nostro poetae convenire, apud quem Chaos, h. e. spatium
illud inter terram et Tartara extensum, scilicet personam indutum
summo Iovis fulmina iaculantis terrore concitatum v. 700 sqq.
vidimus.

Ultimum restat sed arduum cum Τ y ph o e o certamen v. 820-868,
cui me adhuc imparem esse ingenue fateor. Nam in ceteris qui-
dem Theogoniae partibus corrupta et interpolata cum sanis et ge·
nuinis ita fere commixta sunt, ut his uti possis ad emendanda et
detegenda illa, in hoc vero carmine tabes totum quasi corpus va·
stavit paeneque singuli versus tantis difficultatibus atque offen-
sionibus obruti sunt, ut quo te vertas profecto nesciae. Vel Ma-
nethoniana, quibus corruptius nihil cogitari potest, his Hesiodeis
praestare mihi videntur. Itaque nondum rem ad Triarios addu-
cere sed levi velitatione praeludere placet. Vidimus prioris h. e.
recentioris Theogoniae auctorem non Iovi sed Centimanis Titanum
victoriam adsignare: quid quod ille ne fulmen quidem habuisse
sed iisdem atque ceteri et dii et Titanes telis h. e. rupibus iactis
pugnavisse videtur: vid. 676—684. 713—716. Hic vero idem
pugnat solus cum solo Typhoeo fulminibus usus, quae nunc pri·
mum eum accepisse uno certe loco innui videtur omnium fere sa·
nissimo v. 853—856, qui sane aperto fronte pugnat cum iis, quae
supra narrata sunt v. 836 et 838 sqq. (nam 837 recentior est
prioris variatio), ubi cum magnum aliquod novumque Iovis faci·
nus scilicet indicatum illo vafri consilii indice εἰ μὴ ἄρ’ ὀξὺ νόησε
exspectamus, miramur Iovem tonitrua primum parantem 839 sqq„
cui inde a v. 844 sqq. ineptissime fulminum vis ignea adicitur. Iam
memineris fortasse sex versuum ab omnibus desperatorum nec a
nobis adhuc memoratorum 501—506, quos excepto ultimo, qui
compositoris est, si iam in iusta sede reponas, certe aliquam Ty-
phaoniae partem sanitati restitutam habebis hanc·

καί νύ κεν ἔπλετο ἔργον ἀμήχανον ἤματι κείνῳ, 836
εἶ μὴ ἄρ’ ὀξὺ νόησε πατὴρ ἀνδρῶν τε θεων τε, 838
λῦσε δὲ πατροκασιγνήτους ὀλοῶν ἀπὸ δεσμῶν 601

Οὐρανίδας, ους δῆσε πατὴρ ἀεσιφροσύνῃσιν·

οἵ οἵ ἀπεμνήσαντο χάριν εὖεργεσιοῖων,

δῶκαν δὲ βροντὴν ηδ αἰθαλόεντα κεραυνὸν

καὶ στεροπήν· τὸ πρὶν δὲ πελωρη γαῖα κεκεύθει. 606
Ζεύς δ’ ἐπεὶ οὖν κόρθυνεν ἑὸν μένος, εἵλετο δ’ οπλα, 863


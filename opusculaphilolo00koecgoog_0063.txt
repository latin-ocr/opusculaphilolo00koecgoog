—51—

puta. Etenim in rebus humanis omnibuS, quas contrariis et tradita
conservandi et nova inferendi studiis in vicem agitari constat, per-
petua haec atque constans regnare lex solet, ut nova conversio
vere victrix evadere possit non prius, quam antiqua condicio quasi
omnibus viribus 'denuo collectis ad pristini vigoris splendorisque
speciem postremum surrexerit, ut et occidentem solem ardentissi-
mis radiis fere rubere videmus et in moribundo corpore vis vitalis
haud raro in summum naturae fastigium effervescere dicitur. Hinc,
cum primi surgentis aetatis praecones illacrimabiles plerumque atque
conviciis obruti intereunt, exsistere tum solent viri ingenio magni
animo egregii, qui pro vergente saeculo aliquantisper strenue feli-
citerque propugnent, sed sua postremo ruina omnia secum trahant
atque praecipitent. Ita Demostheni Graecae libertatis Catoni Ro-
manae rei publicae vindici causam suam non solum ipsorum vita
viribusque aliquamdiu victricem sed victam etiam ad mortem usque
placuisse scimus, omninoque latissime patet illa „ultimi Mohicano·
rum“ tragoedia ne ab incruentis quidem scientiae litterarumque
certaminibus conversionibusque aliena. Id ipsum etiam in Nitzschio
accidit poeticae epopoeiarum Homericarum unitatis defensore tam
sorti atque religioso, ut vere hoc dici possit nec post Homerum
Iliadem nec post Nitzschium Iliadis ut simplicis carminis enarra-
tionem scribi posse.

Iam vero haec ipsa enarratio commodissimum est et effica-
cissimum instrumentum, quo qui recte utatur sua ipse mentis acie
clarissime perspicere poterit unitatem illam non in Homero poeta
aut inesse aut subesse sed tantum in Nitzschio interprete adesse.
Quod ne temere dixisse videar, iam libri Nitzschiani recte utendi
praecepta accipe.

Sententia Nitzschii de Iliade haec est: exhiberi illa Achillis
imaginem, qui contumelia affectus iure suo iram concipiat primum
quidem Graecis fatalem, mox vero, cum in iure suo exercendo
modum egressus nec adversarii satisfactioni atque amicorum preci-
bus cesserit et desperatis Graecorum rebus non ipse succurrerit
sed amicum tantum anguste circumscriptum auxilio miserit, in
ipsum Achillem vergente, qui iam duplicis quam admiserit culpae
gravissimas poenas luat eodem illo amico infestissimi hostis manu
interfectO, qua clade ad modestiam repressus> tandem popularibus
reconcilietur simul vindictae ob amici mortem sumendae gratia,
quam tamen vindictam denuo supra modum exigat occisi hostis
corpore male tractando, donec Dis ipsis intercedentibus Priami ma-
xime admonitione in temperantiam humanaeque sortis conscientiam
vocetur. Poeticam hanc esse vereque tragicam propositionem atque
potuisse ad eam propositionem rerum Iliade enai-ratarum seriem
in carmen „simplex et unum“ componi quis est qui neget? Sed
re vera hanc, quam habemus, Iliadem ab uno poeta illo consilio
conceptam atque elaboratam esse dum Nitzschius demonstrare studet,
accidit idem ei, quod et olim Goethio in vindicanda contra

4*


..92 -.

Statim initio quae causa affertur, qua Minerva, ut ab Olympo
descenderet Graecis opitulatura, perducta perhibetur, ea causa' pro-
fecto non digna est tanto tantae deae molimine. Etenim quid est,
quod post tam ingentem Troianorum cladem Hector Paris Glaucus
singulos hostes interficiunt nomine factisque obscuros? Nec fefellit
hoc incommodum Faesium nostrum, qui diserte monet [ad H 13] :
„Natarlich sind disse Erleyunyen nur als cinzdnc Bcispiclc von
vielcn anyefiihrt‚· son-st wcire das Wiedcreinyrcifcn der Athene 17 ff.
nicht ltinlcinylich beyrimdetf‘ Quibus verbis ex istius editionis in-
stituto tantum nasutulis sollertium puerorum interrogationibus ob·
viam iri, minime vero iustis severorum criticorum dubitationibus
satisfieri non opus est multis demonstretur, cum ne ipsum quidem
egregium virum vel paululum dubitare arbitrer, quin, eiusmodi
quid si voluisset intellegi poeta, debuisset id nonnullis certe
versibus diserte indicare. Itaque si quis hanc narrationem Homiliac
esse sibi aliisque persuadere velit, ei huiuscemodi quosdam versus
inter 16 et 17 excidisse statuendum est. Cui coniecturae quominus
ullam fidem habeamus, obstant alia non minus gravia. Nam post
ea, quae de pernicioso Diomedis furore narrata sunt, cui furori

humanis opibus inexpugnabili ut ipsa dea finem faciat publicas ·

preces imperaturus Hector in urbem abiit, post ea igitur omnia
profecto nihil alienius fingi potest, quam quod de illo quidem Grae·
corum propugnatore altum subito ingruit silentium, eadem vero
eius patrona de caelo delapsa consilii inops, quid faciendum sit,
ex deo Graecis infestissimo quaerit. Sed quid ego singulae huic
rei insisto, cum omnium omnino rerum in Z tam accurate narra-
tarum ne tenuissima quidem in H 17 sqq. repereri possit comme-
moratio‘?

Et profecto debebat ApoIIO, ut Minervam averteret ab auxilio
Graecis ferendo in notanda eius adversus Troianos immisericordia
(ἐπεὶ οὔ τι Τρῶας ἀπολλυμένους ἐλεαίρεις 27) ad eorundem pie-
tatem precationemque provocare, debebat Minerva, si quidem hoc
ipso consilio iam antea capto Olympum reliquit, hanc ipsam mu-
tati animi fuisse causam profiteri, debebat Helenus novum Hectori
daturus consilium. prioris illius si non vim effectumque sciscitare,
aliquam certe mentionem facere, debebat in recensendis Graecorum
ducibus, qui ad singulare se Hectori obtulerunt certamen, Diomedes
ut omnium hoc quidem tempore princeps (Z 97 sq. ἄγριον αἰχμητήν,

7 κρατερὸν μήστωρα φόβοιο, Ι ὃν δὴ ἐγὼ κάρτιστον Αχαιῶν φημὶ
γενέσθαι, ut de sequentibus versibus 99—101 taceam serius fortasse
illatis) qualicunque tamen modo efferri, cum nunc inter ceteros et
ipse delitescat Hectoris provocationem timide detrectantes (93 δεῖσαν
δ’ ὑποδέχθαι) et vel ad Menelai contumeliosam temeritatem im-
motos sed longo vix demum Nestoris convicio virtuti restitutos!

Eorum, quae aegre desideramus, loco invenimus, quae longe
aliter instituta vellemus, Nolo premere, quod iterum (24 αὖ
μεμαυῖα) Minerva Olympo descendere dicitur: ad eius expeditionem


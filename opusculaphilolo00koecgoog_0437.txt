—425 —

enim, qui primus in Germania ex Aldina editione eirca ipsum
huius saeculi initium expressa paraphrasin repetiit, usquo ad se·
quentis saeculi annum XLIV. non minus XXVI editiones in iisque
etiam duae'a. MDLXXI et MDLXXVII Basileae apud Petrum
Pernam prodierunt, nec interpretum studium cessavit post C hri-
stophorum Hegendorphinum Ioanne Bordat0, Erhardo
HedenecciO, Henrico Bollmgero in eam provinciam succe-
dentibuS. Ex his tamen editionibus praeter principem duae tan·
tum hodieque adhibendae sunt, una Francisci Nansii, quae
„Lugduni Batavorum ex officina Plautiniana“ a. MDLXXXIX. pro-
diit, propter notaS, „in quibus multa non vulgaria tractantur“,
pro illis temporibus doctas sane atque ad interpretandum et com-
parandum cum archetypo Nonnum haud contemnendas, Contra in
interpolando Nonne incredibili credulitate versatus est. Nam cum
iam Ioannes BordatuS, cuius editio „Parisiis ex officina Caroli
Perieri“ a. MDLXI prodiit, „ad octoginta versus operi maneo se
restituisse ex manuscripto codice Iacobi Salomonis“ aut turpi errore
aut impudente mendacio praedicavisset, Nansius non solum hos
— erant vero non LXXX sed tantum LXVIII —— tamquam genuinos
recepit sed etiam, receptae lectionis ubicunque vel voculam a Nonno
praetermissam videret, eam vel uno vel pluribus versibus exposuit,
ut non minus CCCLXIX versus a se adtextos esse gloriatus sit.
Aliam prorsus viam iniit Fridericus Sylburgius criticorum
illius temporis facile princepS, qui in editione sua primum „ex
Hier. Commelini typographio“ a. MDXCVI emissa textum ex Aldina
paucis mutatis propagatum „cum Palatinae bibliothecae libro ante
CCCC annos exarato diligenter contulit, et quae vel codex ille vel
ipsius alienaeve coniecturae ei in transcursu suggerebant, paucis
annotavit.“ Patet hunc primum certa emendandae paraphrasis funda-
menta iecisse, quamquam ipse quoque Bordati versuS, quos tamen
„Nonni stilum haud referre“ ipse vidit, exceptis XXXIX illis initio
eapitis VIII. narrationem de muliere adultera tenentibus retinuit
omnes, etiam a Passovio qui satis ambigue de iis p. VII admonuit,
male servatos: sunt ibi XII, 18. 59 sq. 94. 125—128. 147 sq.
XIII, 135. XIV, 49. 57 sq. 77 sq. 115. XV, 81. 95-97. XVI, 91.
XVII, 3 sq. 40. 85 sq. XVIII, 107. 133 sq.

Tum vero, qui ultimus ex hisce antiquioribus nostro libello ope-
ram operosissimam navavit, Nicolaus Heinsius in Aristarcho
sacro sive ad Nonni in Iohannem Metaphrasin Exerci-
tationibuS, qui liber „ex officina Elzeviriorum“ primum a.
MDCXXVII tum a. MDCXXXIX prodiit, potius deterruisse homines
a tractanda metaphrasi quam allexisse ad eam et adiuvisse videtur:
tam inexorabilem et haud raro iniustum stili Nonniani iudicem
egit, tantis doctrinae undecunque conquisitae molibus omnia obruit
et quasi obscuravit, ut, quae insint ad Nonnum ipsum aut expli-
candum aut emendandum aut eum evangelio comparandum, denuo
investigando ipse reperire quam e vastissimo gurgite expiscari 7


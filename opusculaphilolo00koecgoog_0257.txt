-245 ——

sive maiores sive minores sive regnorum sunt sive liberarum civi-
tatum, contineantur atque in unius quasi familiae concordem socie-
tatem coniungantur. Quod vinculum et quale esset et quam ob
causam his potissimum temporibus colendum videretur, cum ‘nos
breviter in libello gratulandi gratia Basileensibus oblato indica-
vissemus, magnopere sumus gavisi, cum postea ea, qua Vos sacra
Vestrae universitatis celebranda indixistis, epistula idem illud, quod
est de universitatum officio et fine, argumentum accuratissime
gravissimeque tractatum inveniremus ita, ut celebrandi iam dimidii,
per quod Vestra universitas floruit, saeculi hanc potissimum causam
vobis fuisse demonstraretis, ut Vestrorum initiorum memoria nobilis-
simorumque cum illis coniunctorum exemplorum contemplatione animi
et a singularum rerum particulatim tractatarum varietate ad sum-
mam ipsius scientiae, quae una cogitetur partibus suis integra
numerisque absoluta, ,speciem atque exemplar dirigerentur, et a
minuto rerum naturalium solis experimentis investigandarum studio
ad philosophiam de ipsis rerum causis sobrie circumspecteque in-
quirentem adscendere discerent, et a materia inanimata metiendo
tantum ponderandoque cognoscenda ad humani animi corporeis
machinis incomprehensibilis naturam atque historiam contemplan-
dam excitarentur, et a sordidis cotidianae utilitatis rationibus
ad integrum veritatis virtutisque amorem atque aeterna honesti
pulchrique exempla et monumenta avocarentur. ·

Praeclare vero et maxime accommodate ad perversum nostri
saeculi morem notandum atque sanandum! Regnat enim profecto
hodie ea doctrina, quam libertinus ille ieiunarum fabularum ver-
sificator aperte professus est his verbis:

Nisi utile est, quod facimuS, stulta est gloria!

Quae doctrina suos fines egressa si umquam eo processerit, ut
omnes omnino sublimiores liberalioresque spiritus opprimat atque
suffocet —- a quo periculo nos propius abesse pluribus demon-
straremus, si querelae male ominatae locus esset in gratulatorio
libello —-, tum vero quin non solum scientia sed etiam res publica
detrimentum sit captura et perniciosissimum et inevitabile, dubi-
tari nequit.

Duplex enim omnino et est et esse debet tractandarum scien·
tiarum finis modusque, quem haud scio an optime distinxerit sum·
morum Germanicorum poetarum alter — cuius saecularia natalitia,
quidquid ubique terrarum Germanici nominis sermonisque sumus,
nuper concelebravimus — non solum lepido ino disticho, quo
scientiam uni quidem esse dixit „almam caelestemque deam“, alteri
vero „probam quae lac caseumque praebeat vaccam“, sed accuratius
etiam longiore hoc epigrammate, quod Latinis quoque versibus
commode reddi potest, dummodo placide feramus summi matbe-
matici nomen haud inficeto casu cum dactylici versus metro

pugnans ε


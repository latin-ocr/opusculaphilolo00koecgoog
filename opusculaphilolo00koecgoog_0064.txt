..52—

Wielandium Euripidis Alcestide et nuper Welckero in resuscitandis
cyclicis poetis, ut „quomodo ipse illud argumentum tractaturus
fuerit, non qua ratione antiquo carmine tractatum sit“, demon-
straverit. Iam enim cape mihi Nitzschii librum eaque eius capita,
quibus de Iliade speciatim agitur, XXXII—LIII ‘accuratissime per-
tracta ita, ut cuivis sententiae cuivis orationis membro ipsum Ho-
merum adhibeas imprimisque, quoscunque laudavit sed non ad·
scripsit Nitzschius locoS, eos evolvas atque perscruteris omnes
interpreti „nullum unum verbum credens“ sed poetam ubique ipsum
consulens: et mox videbis, quibuscunque rebus sententiarumque
acuminibus maxime insistat Nitzschius‚ eas fere aut sola eius et
meditatione fingi et eloquentia depingi aut perraro obiterque comme·
morari vel uno interdum eoque obscuro verbo indicari, saepe etiam
versibus aliunde compilatis miserrimisque centonibus contineri3 cum
contra, quae res apud Homerum et accuratissime exponuntur et
splendidissime exornantur, aut nihil aut parum faciant ad illam
Nitzschii unitatem condendam, quam theologicam sive christianam
appellare licet, quoniam fere in Achille posita est suorum delicto-
rum atque divinarum castigationum vicissitudinibus ad seram paeni-
tentiam bonamque frugem redacto! Unam imprimis attendere iuvat
viri optimi nescio utrum piam fraudem dicam an insciam imagi·
nationem, qua ille, quo rarius obscuriusque principalis ipsius scn-
tentia apud Homerum deprehenditur, quo violentius difficiliusque
singulis locis aut extorquetur aut infertur, eo prolixius eam enar-
rare, eo saepius eam repetere atque repetendo magis magisque
exornare solet haud immemor, opinor, dicti illius, quod Groebelius
. olim noster discipulis suis inculcare solebat, repetitionem esse
matrem studiorum! Gravissima quaedam id genus Schoe-
mannus notavit in dissertatione illa acuti subtilisque iudicii plenis·
sima, quam de reticentia Homeri scriptam scholarum universi-
tatis Gryphiswaldensis indici mense Octobri a. MDCCCLIII prae-
misit. Nos quidem duobus exemplis defungi satis habemus.
Statim ab initio capite XXXII et XXXIII multis verbis ea
7 sententia exornatur, quam Thucydides pro suo instituto Ι, 11 bre-
viter proposuit, post primam pugnam cum appellentibus Graecis
commissam Troianos Achillis terrore correptos intra muros sese
tenuisse, obsidionem, non oppugnationem fuiss03 sed, simulatque
iratus Achilles a cetero exercitu se separaverit, tum vero illos denuo
urbe excedere ausos esse, ut hinc demum plenum sive plenum
et proximu'm (p. 211) sive - ut alibi exaggerando dicit p. 196 ——
omnium primum bellum exortum sit. Artificium non latet:
excusanda est teichoscopiae importunita8‚ qua Priamus introducitur
decimo belli anno primos quosque hostium duces ignorans! Locos
cumulavit Nitzschius, quibus illam rerum condicionem aut innui
aut diserte indicari affirmat: N 101 sqq., quem tamen locum ipse
a diasceuasta compositum putavit, I 352 sqq. Ο 721 sqq. A 512 sq.
B 792—794. 2:287. ibid. 257 sq. Β 239-242. ibid. 375—380.


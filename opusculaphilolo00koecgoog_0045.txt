...33.-

quo Hesiodeus poeta antiquius illud Meconae posuisset, et mira
Adrasti mentio importunissime inculcata, quam frustra explicant
Heynius πρῶτα pro πρότερον dictum putans et Mommsenius [p. 525]
ad Adrasti celebritatem provocans, Nitzschius hist. Hom. I
[Hannov. 1830] p. 156 et Od. Muellerus hist. litt. Gr. I p. 94
intellexerunt, quibuscum si statuitur eo tempore, quo Argos cum
Clisthene contendebat, ab Argivo rhapsodo eum versum interposi—
tum esse, quae in eo offendunt planissimam habent explicationem.
Nec dubito eidem manui etiam v. 570

ἀφνειόν τε Κόρινθον ἕνκτιμένας τε Κλεωνάς

adscribere: homo popularium gloriam adaucturus et memor fortasse
notissimi illius proverbii

εἴη μοι τὸ μεταξὺ Κορίνθου καὶ Σικυῶνος,

cuius etiam scholiastae ad v. 572 meminerunt, celeberrimi emporii
divitias inferre gestiebat, nihil ille curans et apud Homerum alibi
antiquum Ephyrae nomen occurrere, quod opera data et hic et
ad Z 152. 210. Ν 301 notaverunt scholia — cs.Vell. Pat. I, 3, 3 —-,
et male in eadem duorum continuorum versuum sede idem poni
adiectivum. Etiam de hoc versu suspicionem iam movit Muellerus
Aegin. p. 42 not. c.

Postremo huc refero v. 753 -755, quibus mira depingitur
Titaresii natura Peneum supernatantis, quod miraculum cum ex-
plicatur:

ιόρκου γὰρ δεινοῦ Στυγὸς ὕδατός ἐστιν ἀπορρώξ,

magis alios Homericos loc08‚ quibus abuteretur — Ξ 271 sqq.
Ο 37 sqq. ε 185 sqq. hymn. Ap. Del. 85 sq. coll. κ 514 -, circum·
spexisse quam rei naturam respexisse interpolator videtur, quod 18
tamen fideliter repetiverunt Plin. N. H. IV ξ 31. Lucan. VI, 375 sqq.,
ut hic quidem versus potius ad secundam additamentorum classem
referendus sit.

Sed ad primam pertinent etiam, quamquam paulum diversi
sunt generis, singuli versus littera a notati, quibus locorum enume-
rationem serius completam esse in Boeotorum et Arcadum indice
lex violata clamitat. Paulo incertius hic esse quos potius versus
manui interpolatrici adscribas, iam supra admonui: tamen puto
haud improbabili coniectura v. 505. 507. 607 a me notatos esse.
V. 505 magnopere vereor ne illae Ὑποθῆβαι tantis dubitationibus
obnoxiae — cf. praeter scholia Strab. IX p. 412 — nusquam nisi
in hominis falsarii cerebello fuerint πολίχνιον ἀνώνυμον· οὐ γὰρ
εὔλογον στρατεύειν Θηβαίους νεωστὶ ὑπ’ Ἀργείων πορθηθέντας.
Tum v.'507 Arne —- ὅτι οὐχ εὑρίσκεται κατὰ τούς Τρωικοὺς χρό-
νους Ἄρνη πόλις Βοιωτίας, et cf. de notissima Aeolensium migratione
Thuc. Ι, 12. Diod. IV, 67 - adeo offensui suit antiquis criticis, ut
aut Τάρνην vel ’Ἀσκρην emendarent, aut Chaeroneam vel Leon·

Kochly, Schriften. 1. 3


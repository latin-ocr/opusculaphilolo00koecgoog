3

XXIV.
Emendationum in Euripidis Iphigeniam Tauricam pars 1¹).

Homerioarum dissertationum seriem iterum ut inter-
rumperem, duae causae· fuerunt quamquam natura dispares mihi
certe gravissimae. Etenim ante hos tres menses absoluta Iliadis
parvae editione cum iam opus de singulis eius carminibus suscep-
tum ad finem deducere pararem, quam vere illud ab homine La·
tino nescio quo dictum sit, quod iam puero mihi arrisit, varia-
tionem delectare, non sine aegritudine expertus sum. Ipsa enim
carmina postquam qualicunque successu diuturna certe indefessaque
diligentia restitui, tantum me subito exantlati laboris cum gaudio
taedium invasit, ut iam, quas in restituendis illis secutus essem
rationes, eodem confestim tempore unoque tenore persequi nec vel-
lem neo possem. Libentissime igitur aliam, quae imminebat, am-
plexus sum necessitatem. Nam cum nomen solvendum esset, quod
iam diu honestissimo bibliopolae dedissem, pertinens illud ad Euri-
pidearum quarumdam tragoediarum editionem scholarum in usum
adornandam, ex iis imprimis Tauricam Iphigeniam tam male
habitam graviterque corruptam inveneram, ut haud paucis locis
aliter atque adhuc factum esset statuendum mihi videretur. Harum
igitur sententiarum argumenta accuratius exponere ut ab editionum
illarum consilio alienum ita his Academicis libellis maxime accomo-
datum esse cum nemo futurus sit quin concedat, veniam me impe-
traturum confido, si sepositis paulisper Iliad is carminibus,
quae iam ipsa per se suos sibi conciliatura esse spero fautoreS, ad
fabulam illam Euripideum Goethii aemulatione nobis commenda-
tissimam secesserim.

Sed eam fabulam hac non minus fortuna quam sua ipsius prae-
stantia insignem quo magis admiramur, eo impensius dolemus per-
tinere eandem ad alteram dramatum Euripideorum classem, quorum
verba ex paucissimis tantum, iisque pessimis codicibus ad nostram
aetatem propagata sunt. De ea condicione ut hodie recte iudicare
possimuS, accurata factum esse Adolphi Kirchhoffii opera inter
omnes constat, cuius utilissima editio, oum multas imaginationis

 

lkandex lectt. in litt. univ. Turio. inde a d. XVI. m, Apr. usque
ad d. 111, m. Aug. MDCCCLX habendarum]


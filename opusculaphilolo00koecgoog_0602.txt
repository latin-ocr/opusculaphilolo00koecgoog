19

20

-588-

num cryptiam putat susceptam esse; sed potius circa vigesimum
quintum annum id factum arbitror. Quae autem Plato cryptis suis
l. c. p. 760 Ε et 761 iniungit officia, ut terram fossis et turribus
muniant, nocentes homines depellant, pluviales aquas canalibus
ductis a terrae devastatione arceant, lucos Deorum atque templa
curent et exornent, et quae sunt similia, ea omnia a Lacedaemoniis
puto alienissima fuisse, quippe qui vel omne opificium ingenuo
homine indignum putarent.

Haec igitur si suit cryptiae ratio, apparet iam, quam egregie
hoc institutum cum cetera Lacedaemoniorum educatione congruat.
Nam ubi primum pueri publicae disciplinae traditi erant, inde a
septimo anno omnibus artibus instituebantur, quae ad gymnasticen
pertinentes corpus exercerent atque ad bella gerenda idoneam red-
derent. Prospiciebatur, ut pueri doloribu8‚ molestiiS, frigori atque
aestui perferendis adsuescerent, quo facilius omnes belli labores
subirent (cf. Mueller. l. c. p. 302 [297 ed. alt.] 305 sq. [299 sq. ed.
alt..] Wachsm. antiqq. ΙΙ, 2 p. 20 [IIp. 365 ed. alt. ]). Sed exclude-
batur ὁπλομαχία, h. e. ea exercitatio, qua iuvenes inter se decer·
tarent armati. cf. Plat. Lach. p. 1831’3. Nam ephebi illi, qui in duas
partes divisi ad hortum Platanistam summo fervore inter se pugna-
bant, pro armis utebantur manibus, pedibus, dentibus. Vid. Mueller.
p. 312 [307 ed. alt] ct praeterea Cic. Tuscul. V. 27, 77 et Lucian.
AnacharS. 38. His omnibus exercitationibus cumulum addidit cryp-
tia, in qua non solum corporis membra ad cer-tandum instituerent,
sed etiam telis uti discerent, ac non interdum aestus frigorisque
molestias perferrent, sed per integrum annum omnibus temperiei
incommodis expositi, simul cavere deberent, ne conspecti ab homi-
nibus comprehenderentur3 denique non ad communem cenam pa-
randam surripiendo contribuere, sed soli propria vi et calliditate
freti vitam venatione et furtis sustentare cogerentur. Optime igi·
tur hic ludus ad omnia praebarabat belli negotia, ita ut recte com-
paratus sit a Muellero p. 302 [p. 297 ed. alt.] cum Atheniensium
περιπόλοις, qui in terrae finibus militabant. Videtur autem Xeno·
phon quoqueP hoc indicare, qui rep. Lac. IV, 7 ita loquitur: Τοῖς
γε μὴν τὴν ἡβητικὴν ἡλικίαν πεπερακόσιν —-— οἷ μὲν α’λλοι ’Έλληνες
ἀφελόντες αύτων τὸ ἰσχύος ἔτι ἐπιμελεῖσθαι στρατεύεσθαι“ ομως αὐτοῖς
ἐπιτάττουσιν, ὁ δὲ Λυκοῦργος τοῖς τηλικούτοις νόμιμον ἐποίησε
κάλλιστον εἶναι τὸ θηρᾶν, εἰ μή τι δημόσιον κωλύοι, οπως δύναιντο
και οὗτοι μηδὲν ἧττον τῶν ἡβώντων στρατιωτικους πόνους ὑποφέρειν.
Iuvenes autem ad cryptiam egressos iam inter cives ad militiam
aptos numeratos fuisse, inde colligo, quod hoc urgetur, sine famu-
lorum servitio illud tempus perdurandum esse. Famuli enim illi,
qui θεράποντες dicebantur, proprii erant militibus.

Haec si vere sunt a me disputata, satis probabilis cst Aristo·
telis sententia, dc qua Plutarch. Lycurg. 28 dubitat, hanc cryptiam
a Lycurgo ipso esse introductam. Non enim inutilis erat illa ad·
versus Helotas iniuria, sed quasi totius educationis ultima perfectiO.


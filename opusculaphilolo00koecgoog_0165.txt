VIH.
De Odysseae carminibus dissertatio 1¹).

Ex philologorum conventu, quem hoc autumno illustris Au· 3
gusta vindelicorum amabili intra moenia sua recepit hospitiO,
redux cum rursus ad hane scribendi necessitatem delatus essem,
ex variis, quae praesto erant, materiis nulla tempestivior offerri
videbatur, quam quae ad sermonem illo in conventu habitum per-
tineret, ut, quae ibi temporis angustiis circumscriptus d e od ysseae
compositione partibusque brevius proposuissem, ea accuratius
nunc illustrarem sin gulia, ex quibus antiqua illa Odyssea com-
posita est, carminibus diserte enucleandis. Id igitur iarn perse-
qui ingredior ita, ut seposito omni adversarios impugnandi studiO,
quod et longum esset et plus taedii quam frugis habiturum, meam
quam brevissime sententiam simpliciter explicem non solum sperans
fore, ut, si quid recte excogitaverim, ipsius id veritatis vi optime
commendetur, sed etiam, in quos inciderim errores, ne ii aut co·
piosae orationis ambagibus obtegi aut argutae argumentationis ar-
tificiis defendi videantur, consulto prohibiturus. Idem enim, quod
in librorum sacrorum etiam in carminum Homericorum tractatione
accidere videmus: ut istam obscurorum virorum gentem ne nostris
quidem temporibus emortuam, quae illos ad unum omnes cum ipsis
Hebraicae linguae vocalibus Graecaeque doctrinae accentibus scri-
bentium mentibus manibusque Deo afflante infusos esse sibi aliis-
que persuadere studet, frustra omnibus doctrinae mentisque armis
aggrediuntur veri scientiae theologicae vindiceS, ita, quicunque semel
sanctam illam monotheismi Homerici simplicitatem penitus animo
imbiberit ita, ut, quod ipse antiquioribus insertis carminibus com·
positum esse concessit poema, idem tamen pro uno unius poetae
absolutoque opere habendum religioni ducat, eiusmodi capitilquid
tandem, quaeso, facias, quid remedii adhibeas ad illud unitatis
monstrum non ex ternione tantum sed ex maiore etiam singularum
rerum numero constans ex eius cerebello exterminandum? Itaque
omni eiusmodi conatu omisso haec iis tantum scripsi, qui varias, ex
quibus sacrum Homeri corpus coaluisse vel unitarii concedunt, partes
et distingui posse arbitrantur et distinguendas esse censent.

 

1) Index lectt. in litt. univ. Turic, inde a d. XIII. m. Oct.
MDCCCL 11 usque ad d. XVII. m. Martii MDCCOLXIII habendarum]


·-76-

deprompti sunt, ad explendam clausulam Β 260 Τηλεμάχοιο πατὴρ
κεκλημένος εἴην in subsidium vocato. His sublatis verba patet
θέσκελα ἓ ργα 130 suo demum significatu, quo primarius poeta
ea intellegi voluit, vere frui: subiti armistitii miraculum intelle-
gitur post varia certamina iam super Helena depugnata tacito
utrimque consensu in breve tempus institui. Cuius quietis quae
causa fuerit aut ratio ex more horum poetarum „quaerere distulit“,
11 quippe cum festinet ad sui carminis primarium finem, qui in he-
roum praestantissimorum plenissima ethopoeia cernitur. Ad cuius
carminis consilium proxime accedit Uhlandii illud quamquam
indole diversissimum, quod „Caroli imperatoris cursus pelagius“
inscriptum in moribus duodecim, qui simul navigant, palatinorum
vivide depingendis totum versatur. Nec nos repudiamus illud car-
men, quamquam —— proh pudor! —- multo minus vulgo scimus
de istis, quam Graeci de Homericis heroibus.
Iam ut ad ceteras progrediamur atheteses, 144

Αἴθρη Πιτθῆος θυγάτηρ Κλυμένη τε βοῶπις

pluribus de causis ab Aristarcho reiectum esse demonstravit LehrS.
in Friedlaenderi Aristonico p. 84. Nec nos eius iudicio adversa-
bimur. Videtur versus Atticae esse interpolationis, quo respicere-
tur ad fabulam de grandaeva Thesei matre a nepotibus Acamante
et Demophoonte post captam urbem inventa atque in libertatem
vindicata. Cui Clymene nescio quae num comes addita sit for·
tuito, an propterea quod ita ipsius Homeri mater audit in popu-
laribus letarum narrationibuS, nunc quidem ego „quaerere distuli“.
Tum 224

οὗ τότε γ’ ὧδ’ Ὀδυσῆος ἀγασσάμεθ’ εἶδος ἰδόντες
alius esse eiusque deterioris recensionis pro antecedente versu
οὐκ ἄν ἔπειτ’ Ὀδυσῆί γ’ ἐρίσσειε βροτὸς ἄλλος

mirum est a nemine dum esse animadversum. Non solum miri-
fice languet post alterum illum illatus, sed etiam, per se si spec-
tatur, inepte et excogitatus est et enuntiatus. Nam nec ειδος
Ulixis supra 210 sq. 217 sqq. ita elatum erat, ut ei cum emphasi
eiusdem eloquentia tamquam superior opponeretur, et quod huius
ipsius mentio non diserte addita est sed ex adverbio οἶδε elici
debet, profecto durissima est ellipsis.

Si verum est, quod supra monui, in Teichoscopia foedus inter
Graecos et Troianos ictum prorsus ignorari, ne violati quidem
eiusdem mentio in Epipolesi primitus inesse potuit. Et sane res
gravissima, quae, si nota fuisset poetae, et in Agamemnonis ad·
hortationibus et in appellatorum heroum responsis repeti ubique
variis modis debebat, duobus tantum locis iisque tam obiter per-
stringitur, ut ea commemoratio aut facillime removeri aut ad
aliud quodvis „Troianae fidei“ periurum exemplum trahi possit.


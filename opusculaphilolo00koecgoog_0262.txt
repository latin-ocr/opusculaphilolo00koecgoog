-250-...

iniquitas non magis quam pusilla inimicorum malitia vel a salu-
tando natali solo revisendisque cognatis me prohibuerit. Quod
8 vero argumentum huic scriptioni eligerem aliquo modo cum Vobis
atque his sacris· coniunctum, aliquamdiu incertus haesi, donec men-
tem subiit Theogonia illa Hesiodea, cui expediendae et resti·
tuendae cum ego iam multis abhinc annis repetitam operam dedis-
sem, quaestionem mihi videbar tractavisse et ab omni vulgari
utilitate remotam, quippe cui solvendae vires nostratium omnino
impares esse vel philologi quidam pronuntiassent, et a Vestrae
urbis Vestraeque universitatis civibus strenue agitatam praeclareque
promotam. Quorum primus Wolfius cum iam olim ante immor-
talis memoriae Prolegomena edita a. 1783 Theogonia antiquam
illam criticam a Guietis Ruhnkeniis Heyniis factitatam, quae fere
in detegendis interpolationibus versabatur, absolvisset, hac nostra
aetate primum Muetzellius tribus illis, qui a. 1833 prodierunt,
libris de emendatione Theogoniae scriptis criticam eius historiam
inde ab antiquitate ad sua usque tempora doctissime accuratissime·
que pertexuit, tum Gruppius bis novum suum inventum de stro-
phis Hesiodeis primum 1837 quinariis tum 1841 ternariis protulit
temere illud adbuc et damnatum et tractatum. Interea cum alii
quoque viri bene multi in interpretanda et restituenda Theogonia
laborassent, ex quibus praeter Goettlingium bis editorem Her·
mannus atque Schoemannus nominandi sunt, ille ingenii in-
comparabili acumine insignis hic doctrinae copiis et industria in-
structuS, ante hos quattuor annos exstitit Edu‘ardus Gerhardus
Vester, qui haud scio an omnium optime de Theogonia meruerit
e0, quod diversas, ex quibus composita est, partes primus accurate
distinguere atque enarrare. conatus est, in quo negotio cum et ego
saepius iam desudassem, maximopere gavisus sum videns fere in
gravioribus rebus summum illum antiquae mythologiae auctorem
mecum consentire ita, ut etiam de ceteris inter nos aliosque cri-
ticos consensum aliquando fore sperari possit. Qua ipsa spe, ut
iam meam quoque sententiam Vestro iudicio proponerem, maxime
incitatus sum. Ac primum quidem post tot tantosque virm, qui
solvendae quaestioni difficillimae operam dederunt, quid iam in
uni versum de Theogoniae origine atque condicione statuendum
videatur, quamquam nuper breviter indicavi in libro qui „Akade·
mische Vortrage und Reden“ inscribitur p. 387 sqq., hic tamen
paulo accuratius repetere placet, quo clarius appareat, quae iam
proposita sint arti criticae investiganda et expedienda. Quae nisi
certis formulis circumscribantur, omnis eiua, quid genuinum aut
spurium quid primitivum aut interpolatum sit, notio fluxa quae·
stioque de eo vana exsistat necesse est, id quod haud raro in criti·
corum ante Gerhardum omnium laboribus observare licet.
Est igitur ea, quam hodie habemus, Theogonis non unum
unius poetae carmen interpolationibus tantummodo lacunisve subinde
foedatum, sed corpus sive syntagma ex variis variorum poetarum


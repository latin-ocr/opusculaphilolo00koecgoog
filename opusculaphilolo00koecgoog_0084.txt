„72-

αἷ φρένες τῶν νέων κρέμανται, οὐδὲν ξένον ἁμάρτημα πεποιήκασιν.“
Proverbialis est sententia de temeraria adolescentium ferocia atque
circumspecta senum sapientia, quae sententia nec omnino hic qua-
drat, ubi potius pia Priami fides tacite filiorum improbitati atque
perfidiae opponitur, et verbis partim concepta est non satis Home·
ricis, ut ὁπλοτέρων, de quo iam Aristarchei monuerunt (vid. Lehrs.
de Arist. studd. Homm. p. 183), et ἠερέθονται, quod alibi non
dicitur nisi de re corporea Β 448. Φ 12. Contra ad sequentia
proxime accedunt A 343 οὐδέ τι οἶδε νοῆσαι αμα πρόσσω καὶ
ὀπίσσω et Σ 250 ὁ γὰρ οἶος ὅρα πρόσσω καὶ ὀπίσσω, quod
etiam in ω 452 transiit. Ad hanc vero et praeteriti et futuri tem-
poris intuitionem illud μετ’ ἀμφοτέροισι pertinere iam scholiastae
intellexerunt, cum is qui locum communem primus infersit vix du·
bitari possit quin eo sensu sumpserit quo Γ85. 321. Δ 16. 38. 83
legitur. Consentit Nitzschius l. c. p. 337.

Τιιιιι etiam Δ 55 et 56 cum Aristarcho removendi sunt„ ,du
τὴν χαριν ἆναλύουσιν, εἰ και μὴ προδεηθεὶς δύναται τοῦτ’ ἔχειν “
Patet diasceuastam his versibus inferre voluisse eam Iunonis oboe-
dientiam impotentiae necessitate iniunctam, quam in secunde, quod
Precum nomine constituimuS, carmine Deum pater atque homi-
num rex uxori refraganti tam graviter commendat. Sed neque
ille nec unitarii nostri viderunt prorsus aliam esse innostro atque
in illo poemate Iovem inter atque Iunonem consortii condicionem.
Nec verborum electio interpolatori prospere cessit, imprimis repetiti
φθονέω - φθονέουσ.

Postremo in Agamemnonis oratione post 157 duas esse prorsus
diversas recensiones, alteram fiduciae in Iove periurii ultore posi·⁴
tae plenam 158-170, alteram non solum de Menelai vita sed de
totius expeditionis eventu desperantem 171-182, acute perspexit
Friedlaenderus in philologo IV (1849) p. 578sq. Prior vero
recensiO, quam eandem et antiquiorem putaverim, ‘duobus insuper
locis interpolata est: illatum esse 159 ex B 341 iam supra p. 71
monui, et versus pulcherrimos 163-165, quibus Hectoreae tragoe-

7 diae fastigium continetur Z 447-449, hic importunissime intrusos
esse semel monitus nemo infitias ibit. Eius interpolationis aliqua
causa fuisse videtur in Homerico coniunctivi ἐπισσείῃσιν 167 usu,
qui coniunctivuS, si ad illud ἔσσεται ἦμαρ, ὅτ’ αν ποτ’ ὀλώλῃ Ἴλιος
ἱρή adnectatur, quantopere langueat quivis videt.

Ceteros locos, quos suis rationibus ductus pro spuriis Aristar·
chus habuit — Γ 352. 432-436. Δ 117. 140. 149 - ab huius
carminis auctore profectos arbitror, quam tamen sententiam contra
summum Alexandrinum defendere non est huius loci. Sed pluris eum
facin, quam ut etiam XXIII. versus ingenio huius carminis convenien-
tissimos Γ 396-418 eius obelo notatos existimem, quos potius Zeno·
doti dubitationibus petitos esse argumenta probare videntur haud ab·
similia iis, quibus usus idem etiam Γ423-426 damnavit et A 88 cor-
rupta clausula in εὗρε ὃ ὲ τόνδε sequentem versum prorsus delevit.


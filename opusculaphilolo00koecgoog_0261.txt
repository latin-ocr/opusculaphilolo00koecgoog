—249 -

adolescentium conspiratio. Unum hic nominare iuvat ex tot mor-
tuis immortalis memoriae viris Fichtium gravem illum severum
impetuosum, modo philosophiae abstrusae obscurum vatem, tunc
vero inter medios hostium speculatores popularis ‘eloquentiae ora-
torem. Nec praeceptoris verbis discipulorum facta defuerunt: cum

, tandem illuxisset „dies irae illa“ iustissimaeque vindictae omnium,

quicunque Germanico nomine digni essent, ardentissimis votis
exoptata, cum exorta sanctissimae rebellionis tempestate fremens
undique populus ad arma convolaret, tum et adolescentuli studio-
rum scientiarumque amantissimi „non illi pro caris amicis aut
patria timidi perire“ relictis libris tela parant, ex auditoriis et
umbraculis in belli aream pugnarumque campos audaces prosiliunt,
veteranorum instar militum vulnera excipiunt apertamque in mor·
tem irruunt -3 et idealistae illi, quos superbus Gallorum im-
perator — scilicet vir sui saeculi πρακτικῶτατοςέ - tacite· quidem
perosus palam tamen cum contemptu saepe irriserat, haud ultimi
profecto fuerunt, qui invictam eius potentiam praecipitarent „sol-
verentque in favillam!“ Hanc quoque initiorum Vestrorum memo-
riam cur nos quoque hic recoluerimus, dicere nihil attinet, quoniam
omnium in mentibus inhaeret omnium in oribus versatur illius
hic ex fratre nepos, ‹iui

„idem omnibus communis·hostis imminet!“

Videtis igitur, Viri Gravissimi, causas non minus iustas
quam cuilibet Germanicarum universitatum etiam nostrae Helvetiae
fuisse, ut Vobis saeculi et dimidium feliciter peractum gratularemur
et alteram partem prospere persequendam precaremur. Quamquam
nec peculiaria desunt mutui inter Vestram atque nostram rem
publicam consortii documenta: et nostri cives satis multi magno-
rum doctorum, qui per illud temporis spatium apu'd Vos floruerunt,
obstricti discipuli - quos inter legationis nostrae princeps quanta
cura et pietate Schleiermacheri Vestri ethicen doctrinam co·
luerit, quis nescit? -· et praeceptores haud pauci aut Berolino
Turicum aut etiam Turico Berolinum evocati, quorum unus etiam
est inter legatos a nobis missos. Hos igitur legatos ut sensuum
nostrorum disertissimos interpretes ita Vestri festi libentissimos
testes Vobis quoque acceptos fore speramus vinculi illius, quo
omnes omnino universitates copulari vidimus, gratia confisi!

Sed quoniam etiam hunc gratulatorium libellum ad vos mit-
tere placuit, cui more maiorum litterarium argumentum inesset,
ego quoque, cuius haec est in nostra universitate provincia, hono-
rificentissimum mandatum suscepi haud invitus , ut etiam meum
cum pristinae patriae tum ei urbi, unde maternum mihi genus
est, ostenderem studium memoremque amorem nec duodecim anno-
rum exilio novaque civitate exstinctum nec umquam nisi cum ipso
spiritu periturum, etiamsi ut adhuc ita in posterum gravis fatorum


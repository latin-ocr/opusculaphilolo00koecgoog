...502-

aut sagaciter tentaverit, ipsum eius' librum in manus meas non
pervenisse paenitet, altera F. G. Schoenii‚ cuius defuncti in lo·
cum iam succedere paro, collectionis Weidmannianae scholarum
commodis destinatae haud ultima pars. 'rum sequente anno Ι. A.
H artungu s poetarum Graecorum ingeniosus desultor Euripidem
suum ad nostram fabulam deduxit, quam tractavit quemadmodum
omnia tractare solet, quippe cuius libelli nec sine taedio legi nec
sine damno neglegi possint. Postremo editorum agmen clausit
Beinholdus Klotzius praeceptor etipse olim meus bene meritus,
qui anno superiore et hanc et Aulidensem Iphigeniam Gothanae
collectioni adiecit. Is et totam fabulam perpetuo 'commentario
accurate illustravit et crisin sobrie circumspecteque factitavit a nimia
illa codicum superstitione, qua olim haud raro transversus actus
est, nunc quidem satis alienus.

Singulos fabulae nostrae locos tractaverunt nuper primum
Ioannes Kvicala in Academiae Viennensis actt. Vol. XXIX
(1858) p. 205 sqq., qui cum et priorum multa commenta diligentis·
sime excussit et nova ipse cum'explicandi tum emendandi conamina
haud pauca protulit, accuratius interdum quam acutius re gesta in
illis redarguendis fere felicior quam in his inveniendis exstitit,

deinde Budolphus Rauchensteinius, vir meritissima iam rude ‚

donatus mihique per undecim annos coniunctissimus, in libello
gratulatorio die VI. mensis Septembris superioris anni universitati
Basileensi oblato , qui ipso Kvicala in examen vocato strenuam epi-
crisin exercuit et aliquot locos probabiliter tractavit.
Post tot tantosque viros in ipsis his dissertationibus editionis
meae comitibus quid ego consilii secutus sim, iam breviter prolo-
quar. Omissis omnibus locis, in quibus ab uno alterove meorum ·
antecessorum verum iam perspectum esset, eos tantum prolixiori
·. huic reliqui tractationi, in quibus novi aliquid idque haud impro-
babile invenisse mihi videbar. „Periculosae“ sane „plenum opus
aleae“ , quippe quod, si no vae eius res fatali quodam casu omnes

· malae esse reperiantur, iustam legentium indignationem ne eo
quidem blandimento mitigare poterit, quod altera habet Lessin-
giani illius iudicii pars, quo libro cuidam mediocri multa et nova

6 et bona inesse sed nec nova bona nec bona nova esse lepide
ille pronuntiavit. Iuvat tamen hoc, quod saepius iam varieque
obsecundantibus fatis secutus sum

-— ἀνερρίφθω ὃ κύβος —-,
nunc quoque bono animo repetere non stolida certae fortunae spe
elatum sed ad melio'ra per ipsam meam cladem aliorumque 'succes-
sum accipienda pronum et paratum. Quippe vulneribus carere ignavis

tantum licuit atque otiosis; strenuum vero et militem et criticum
decet non solum victoriis delectari sed etiam cicatricibus!

Merito offenderunt interpretes statim v. 15 ‚ qui in libris hoc
modo legitur:


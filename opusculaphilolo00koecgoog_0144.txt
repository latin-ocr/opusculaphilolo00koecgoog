16

—132—

non solum secando et detrahendo sed etiam suendo et coniungendo
salutem afferre. Pertinere vero illud iam CVI versibus constans
fragmentum ad carmen, cui ΔΙΟΣ ΑΠΑΤΗ nomen est, cum supra
iam 1. c. prodiderim, hic statim breviter addere placet eiusdem
illius carminis initium Θ 1-27, 41-—52 contineri. Partem qui-
dem veri iam Herm annus noster divinatus erat in dissert. de
interpolationibus Homeri p. 12 sq. (1²= Opuscc. V p. 63),
ubi „coniungat aliquis“, inquit, „VHL 1—51. cum XIII. 4. seqq.
Emergere‚ opinor, Homerum ex Homero sentiet, quaeque divulsa
ineptissima erant, coniuncta fieri aptissima.“ Nec dubito, quin ille
summus criticus, cuius

„postque magisque viri nunc gloria claret,“

quidquid clamant nostra aetate „deficientis ingenii“ nasutuli quidam
homunculi, olim, dum vivebat, fortissimi equitis abiecti adulatores
-- σύνες, ὅ ν τοι λέγως -, quin ille, inquam, totam rem per-
spexisset, si post dissertationem illam iam ante Lachmanni
considerationes summi a se aestimatas scriptam toto animo ad
haec Homeri studia reversus esset. Vidisset, opinor, Iovi in prin·
cipio libri XIII., ut „neutri exercitui ullum deum opitulaturum
putaret Graecis in summum discrimen coniectis“‚ causam fuisse
gravissimam non solum, quod „absterruisset ab isto consilio deos“
universos, sed etiam, quod et uxorem semper refractariam et filiam
ceteroquin amatissimam eodem vehementissimae minationis convicio
ab ipso conatu repressisset.

Sed, quomodocunque de his statuitur, de tollendis versibus
28—40, quos Bekkerus Alexandrinorum iudicium secutus nuper
imae paginae adscripsit, neminem iam amplius dubitaturum arbitror.
Habemus profecto nobili antiquae columnae fragmento interlitam
vilissimam calcem. 'ru audi modo Aristonicum ad 28: ἐντεῦθεν
ἕως τοῦ πρόφρονι μυθέομαι ἆθετοῦνται στίχοι ιγ’, ὅτι ἐξ ἄλλων
τόπων. μετάκεινται. καὶ ἐν τοῖς κατὰ μέρος διαπίπτει, οὐκ ὀρθῶς
χρώμενος ταῖς λέξεσιν ὀδυσσαμένοιο τεοῖο. τοῦτο γάρ ἐστι τοῦ
σοῦ, θέλει δὲ ὁ λόγος ὀργισθέντος σοῦ, ἆσυνάρθρως. Quod iudi·
cium rectissimum esse accuratior horum versuum perlustratio facile
docebit:

28—30 = I 430-432 (cf. ibid. 693—696).

31 == ιι 45, unde etiam recentiores imitatores desumpserunt
α 81. ω 472.

32 = Σ 197 -ι- Ε 892. Neo similia desunt, ut Β 301 εὖ
γὰρ δὴ τόδε ἴδμεν et τ 493, ubi Euryclea firmum domino silen-
tium promittit his:

οἶσθα μέν, ὀἷον ἐμὸν μένος ἔμπεδον οὐδ’ ἐπιεικτόν.

Et cf. infra ad 463.
33. Initio saepius legi ἀλλ’ ἔμπης notum est: proxime ad
nostrum locum, sibene memini, accedit δ 100 ἀλλ’ ἔμπης πάντας


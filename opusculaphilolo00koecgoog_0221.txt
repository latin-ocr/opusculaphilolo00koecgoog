-209—

κύμασιν ἕν πολλοῖς, ἐπεὶ ου κομιὸη κατα νῆα
ἦεν ἐπηετανός· τῷ μοι φίλα γυῖα λέλυνται

unum felici audacia iam Nitzschius fecerat, quem iure nuper secutus
est Bekkerus. —- Denique, postquam v. 392 sq. et 398 sq. ad
genuinum Nostum pertinere vidimuS, et v. 390 sq., qui ne hodie
quidem satis quadrant,

δώδεκα γαρ κατα δῆμον ἀριπρεπέες βασιλῆες
ἀρχοὶ κραίνουσιν, τρισκαιδέκατος δ’ ἐγώ αὐτός,

tollendi erant, et v. 398 curn 400 eiectis intermediis conflandus.

In septimo et octavo libro quae praeterea leguntur, aut
additamenta sunt concinnatoris eo consilio inserta, ut varia membra
unum in corpus male iuncta quodam certe modo iis continerentur,
ut η 136—138. 186—232. θ 484 sq., aut interpolationes, quales
ubique inveniuntur, aliis e locis partim confictae partim ad verbum
descriptae, ut θ 426—429. 433-437. 449—456 Ulixes lavacro
recreatus, cuius loci, ut ceteros fonticulos praeteream, origo Σ 344
-349 invenitur, et 469-483 Demodocus tergo suillo ab Ulixe
honoratus, qui locus fere ex v. 62 sqq. coniunctis cum H 321 =
ξ 437 sq confictus est. In θ 523— 531 comparationem habemus
tam pulchram, ut ego diu dubitarem, an eam nostrae Odysseae
poetae adscriberem atquc post θ 92 (vid. dissertat. Ι p. 27 [supra
p. 172J) insererem. Videbatur tamen eiusmodi muliebris eiulatio et
nostro beroe omnino indigna et insuper ab boc loco aliena esse
propterea, quod tam effusae querelae vix praeter Alcinoum ceteros
omnes latere potuissent.

Restat iam una Necyia totum undecimum librum cum decimi et
duodecimi quibusdam particulis complexa, quam cum nuper in supe-
rioris dissertationis p. 5 [supra p. 183] „accuratius me tractaturum“
esse promiserim, vanum me quamquam culpa carentem promissorem
fuisse iam non sine gravi animi sollicitudine intellego. Iam enim illa
„venit summa dies et ineluctabile tempus,“ quo post quindecim
annorum exsilium, „grande mortalis aevi spatium,“ ἑκών ἀέκοντί
γε θυμῷ retrahor non in illam quidem, quae me nascentem vidit
adolescentem eduxit, terram, sed, quod praestat, in aliam Germaniae
patriae civitatem strenuissimam illam hodie communis libertatis
concordiaeque tutricem. Quae reditus fortuna avide captata multia,
optabilis tantum non omnibus mihi quidem baud scio an plus
doloris aegritudinisque quam gaudii laetitiaeque excitaverit. Tot
tantisque enim et pietatis gratique animi et Academici muneris
studiique litterarii et domesticarum rerum felicitatis vinculis Tu·
rico nostro adstrictus teneor, tot tantisque quasi radicibus ama-
bili eius solo infixus haereo, ut paene non tam ex exsilio in patriam
redire, quam domo in peregrinam terram emigrare adhuc mihi

Kochly. Schriften 1. ⁶ 14

19


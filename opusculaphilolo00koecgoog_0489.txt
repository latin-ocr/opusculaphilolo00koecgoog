-477—

οὔτ’ εὸαρ ἐργατίναις γλυκερωτερον, οὕτε μελίσσαις
ἄνθεα, ’ὅσσον ἐμὶν Μοῖσαι φίλαι· ὡς γαρ ὃρεῦντι 35
γαθεῦσαι, τώς δ’ οὔτι ποτῷ δαλήσατο Κίρκα.

Carmen hoc modo suppletum quamquam et omnibus partibus
congruens atque integrum et ad intellegentiam apertissimum vide-
tur, ipsa tamen Musarum invitatio a poeta instituta nos quoque,
in eo accuratius enarrando ut· amplius progrediamur, invitare vi-
detur. Quaerentibus enim nobie, quis Musas invocet, scholiasta
ad v. 28 respondet: ὁ λόγος ἐκ τοῦ συννομὲως η ἐκ τοῦ Θεοκρί-
του. ὦ Μοῦσαι, τὸ μέλος τῆς ᾠδῆς της παρ’ ἡμῖν ἕκφάνατε, μη·
πως μου ἐπὶ γλῶσσαν φλύκταινα φύηται. Iam si tenemus et Theo-
critum ex popularibus multumque iactatis Siculorum pastorum
cantilenis ingeniose ad artem evectis novum suum poeseos genus
condidisse et Daphnidem atque Menalcam notissimos vulgatissi-
mosque fuisse illarum cantilenarum heroes ex antiquissimis tem-
'poribus traditos, qui etiam tunc viventes agentesque in cantilenis
illis introducebantur, nova subito eaque haud erratica lux carmini
nostro affulgebit, quod omnibus interpretibus tam obscurum adeo-
que Theocrito indignum videbatur. Quid quod nec, huic ipsi iu-
dicio quae subsit veritatis divinatio, admota iam illa luce latebit?
Habemus enim sine dubio Theocriteorum carminum aut vere anti-
quissimum, quo poeta primum periculum fecit silvestrem pastorum
cantum ad artis regulam revocandi, aut illud certe, quo primis
carminibus amicorum iudicio in insula Co proponendis prolusit novi
generis ex sui populi cantibus desumpti rationem indicaturus. Ita-
que primum bucolicas Musas invocat, ut cantilenas sibi indant,
quas olim a Daphnide et Menalca audiverit. Quas cantilenas,
quamquam ad amoebaei carminis normam accurate compositaS, tamen
et breviores esse et satis ieiunas pro consueta Theocriteorum copia
recte quamquam causa non perspecta iudicaverunt interpretes,
quippe quas poeta ex ipso populi ore desumptas et tantum, ut
credere par est, paulo immutatas atque emendatas exhibuerit, qua
ratione et Goethium et Heinium nostrates interdum populares can-
tus suum in usum convertisse constat. Relatis cantilenis atque in-
dicatis cantorum praemiis, quae et ipsa ex vita pastorum coti·
diana deprompta esse patet, · iam eaedem Musae invocantur, ut
etiam propria. in memoriam sibi revocent carmina, quae et ipse
tum coram illis pastoribus h. e. domi in Sicilia suis popu·
laribus cecinerit, ne pustula linguae innata mendacii eum arguat,
quo „se quoque esse cantorem“ domi iam exercitatum gloriatus
fuerit inter commilitones Phileta duce grammaticae atque poeticae
operantes. His igitur se iam carmina liberioris spiritus atque per·
rectioris artis prolaturum esse illo „prooemio“ -- ita enim iam
nostrum idyllium appellare licet — praenuntiat, cuius epilogo sane
optime convenit et, quam carae sibi sint prae omnibus bonis Mu-
sae, certissima sed popularibus parabolis concepta asseveratio et

12


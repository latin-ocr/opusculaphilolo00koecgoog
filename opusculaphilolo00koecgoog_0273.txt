-261—

prolibus. Sed utriusque quasi partis sunt, quae v. 233-286 de
Ponti propagine leguntur: ad Uranidum tempora ipsi illius liberi
pertinent Nereus Thaumas Phorcys cum Ceto et Eurybia (233—239)
atque etiam Phorcyis et Cetus horrenda progenies (270-286), ad
Titanidum subolem Nereides ex Oceani filia Doride natae (240—264)
et Harpyiae ab eius sorore Electra cum Thaumante procreatae
(265—269). Ipsorum Titanum stemma persecutus est 337-413:
Oceani et Tethyos filios‘ et filias 337—370, Solem Lunam Auroram
ab Hyperione et Theia prognatos 371—374, Astraeum Pallantem
Persen Crii et Eurybiae filios 375-377‚ ventos et Luciferum ab
Aurora ex Astraeo prognatos svs-382, Stygem Oceanidem poten·
tium liberorum ex Pallante matrem 383—403, Latonam denique
atque Hecaten Coei et Phoebes filias 403—413. His statim con-
iunctum fuisse videtur quidquid in antiqua Theogonis ex v. 507 sqq.
de Iapetidis memorabatur. Postrem o posita erat de Saturni et
Rheae liberis a patre deglutitis atque de Iove patris e faucibus
primum erepto ipso tum etiam fratres sororesque reducente narratio
453—500, quam narrationem excepit, opinor, Titanomachia, qua.
Iuppiter victor Saturnum cum Titanibus in Tartara praecipitaverit,
eius quam nunc habemus 617 sqq. prorsus dissimilis. Qua Titano-
machia simul aditus ad tertiam partem muniebatur, cuius ini-
tium certe 881—929 habemus

Hunc igitur antiqui carminis fuisse ambitum conicimus ducti
non solum argumenti cum titulo atque prooemio consensione sed
etiam sermonis simili colore atque narrationis perpetuo tenore.
Etenim cum carmen fere in brevissima nominum enumeratione con-
sistat, tamen et quomodo Uranus a Crono et quomodo Cronus a
Iove victus atque imperio depulsus sit accuratius narratum est,
cuius rei causam nemo desiderabit.

Et quis negaverit esse quandam rerum gradationem ab Urano
omnes omnino liberos in Terrae sinu abscondente primum ad Sa-
turnum excepto Iove callide sublato ceteros natos deglutientem tum
ad Iovem ipsam uxorem cum concepto fetu ventri inserentem, quo-
rum primus a Saturno abscondito et ipso castratur, alter a Iove
non devorato de imperio deicitur, tertius edita ex suo ipsius capite
filia potentissima regnare pergit.

Sed, nolo ad interpretanda haec μυθολογούμενα accedere,
potius ea quomodo primitus scripta esse videantur, iam indicare in-
cipiam. In quo negotio si ego sane nec a stropharum divisione
nec a correctionibus nec ab obelis diversarumque recensionum signis
figendis abstinendum mihi putavi, non tanto tamen inter-valle,
quanto quis obiter intuens distare me existimaverit, ab eodem Ger·
hai-do, quem in separandis singulis partibus fere consentientem me
babere supra iam monui, discessisse meo iure mihi videor. Hic
enim cum id tantum propositum haberet, ut retento ipso syntag-
mate, quale compositum a Pisistrateis omnis deinceps habebat anti-
quitas, id in sectiones singula sive carmina sive fragmenta com-


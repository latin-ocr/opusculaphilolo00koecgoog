- 424-

paraverit cum nostratibus quibusdam theologia, qui monachorum
illud „Graeca sunt non leguntur“ cupidissime amplexi ado-
lescentulos declinationum coniugationumque eculeo impositos ene-
cari miserabiliter queritantur, τί ἆῖν τις Myon Et a veteribus illis
contionatoribuS, qui eloquentiae praecepta ex Aristotelis rhetoricis
exempla ex Demosthenis orationibus sine pietatis detrimento etiam
sacro suggestui petebant, quot stadiis distant hodierni isti circula-
tores, quos sacrae scripturae verba qualicunque versioni exempta
conviciis e trivio arreptis vilique abiectae plebeculae sermone enar·
rare audimus!

Sed nolo laterem lavare, praesertim cum ne nos quidem
philologi omni vacare culpa videamur, qui et ipsi a Graecis La-
tinisque litteris Christianis iusto plus abhorreamus. Sed eo magis
animus ferebat, ut, quod litterarium argumentum more maiorum
huic gratulatorio libello eligerem, id utriusque scientiae commune
ab isto saeculo nostrarumque in co Universitatum foedere ne nimis
alienum esset. Non sane me latebat, „quanta laboraturus essem
in Charybdi“ homo prorsus ἄθεόλογος in hoc difficillimum et prorsus
ignotum fretum vela immittens: audire magnas iam videor mihi
voces in vicem dictitantium illud „num et Saulus inter prophetas ‘?“

Commode tamen succurrebat Nonnus poeta Panopolite-
nus, qui olim gentilis postquam variam Bacchicorum prodigiorum
multitudinem vastissimo Dionysiacorum opere illustrandam sibi
sumpsisset novo et metri et sermonis artificio usuS, postea —- ut
haud raro contraria contrariis applicari videmus - idem in-
strumentum a se inventum adhibuit ad enarrandum Ioanneum
evangelium, prae ceteris non minus verborum simplicitate quam

. sententiarum gravitate insigne. Quae res quomodo ei successerit,
Melanchthonis indicare iuvat verbis, quibus in dedicatione edi-
tioni „Haganoae per Ioannem Secerium a. MDXXVII.“ factae
ad Fridericum apud S. Egidium Norinbergae Abbatem praemissa,
postquam bonos libros sedulo edendos commendavit, ita pergit:
„Hoc consilio et Nonnus editus est, cuius eruditissimum carmen
in Johannis Euangelium uice prolixi commentarii esse possit. Ego
praedicare non dubito multis locis ab eo me adiutum esse. Spero-

6 que fore, ut si alii legerint, fateantur se quoque ex hoc meliores
factos. Etenim quanquam ita religiose servarit Nonnus leges παρα-
φράσεως, ut de suo uix quidquam addiderit Joanni, tamen pleras-
que sententias mira foelicitate illustrauit. Huius igitur aedificium
putemus ex auro constare, qui proxime sequitur archetypum, nec
procul ab ipsa historia Euangelii discedit, tamen ut enarret, et
adferat lucem obscurioribus sententiis, Volui autem sub tuo nomine
R. P. hunc librum publicare, quia cum aliquod ad te munus mit-
tere uoluissem, feci scilicet quod multi solent, de alieno liberalis
fui, tibique alienum opus mitto, quod homini amanti pietatis et
doctrinae Euangelicae maxime placiturum esse confidebam. Vale.“
Nec Melanchthonis commendatio successu caruit. Post Secerium

X.


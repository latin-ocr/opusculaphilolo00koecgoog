— 307 -

- — ὑπαὶ δέ οῖ ἔσκε τένοντος
σύριγξ αἱματόεσσα κατὰ σφυρόν· αὐτὰρ ὁ“ τήν γε
λεπτὸς ὑμὴν ζωῆς ἔχε πείρατα καὶ θανάτοιο.

Ita etiam scholiastam legisse, ex eius verbis apparet: σύριγγα εἶχεν
ὑμένι περιεχομένην. Hic primum Brunckius turbas movit, qui πεί·
ρατα accusativum aptum ex ἔχε ratus, αὐτὰρ δ’ τῆς γε infeliciter
correxit. Magis etiam aberravit WellaueruS, tenacissimus alias co-
dicum defensor, qui ὅ ad Talum referendum esse existimans, locum
sic corrupit: αὖταρ ὃ τήν γε Ι λεπτοσύνην ἔχε etc. Rectissime
vulgata se habet ita explicanda: „sed tenuis illam venam cutis
tenebat, i. e. circumdabat, vitae mortisque terminus.“ Πείρατα ζωῆς
καὶ θανάτοιο appositio est hymenis, qui recte ita dicitur, cum eo
perrupto gigas moriturus sit. Pluralis sollemnis est in hac locu—
tione, quam praeter Meleagr. XXI, 8 [Anthol. Gr. I p. 9 ed. Iac.
(Lips. 1794)], quem locum Wellaucrus adduxit, etiam videas in
versu incerti auctoris apud Stob. Ecl. Phys. I, 3 (2), 9, [p. 28 Heer.
8 Mein.] quem feliciter emendavit Wernickius ad Tryphiod. p. 333.

 

Oppianus

Duo diversissimae indolis carmina, quae sub Oppiani nomine
circumferuntur, multo magis adhuc corrupta iacere, quam Apol-
lonium Rhodium, v'el primum legenti facile in oculos occurrit.
Nam neque codices satis accurate collati, nec, quae ex codicibus
ad verba utriusque poetae emendanda adhiberi poterant, satis ad- 11
hibita sunt, et haud pauca vitia vel omnibus codicibus antiquiora
videntur. Schneider-us autem, a quo bis ea carmina edita esse con-
stat, ut erat vir varii et in diversissimas philologiae partes diffusi
laboris, minime ea in iis recensendis usus est constantia et dili-
gentia, ut singulis in locis diu et anxie quaereret, quid aut ex
codicum auctoritate aut ex ipsius poetae natura et scribendi con-
suetudine probabiliter sit reponendum. Interdum etiam communi-
bus, qui tum adhuc vigebant, erroribus transversus actus est, quo
pertinet particula δέ saepe e coniectura in τὲ et coniunctio εἰ prop-
ter sequentem coniunctivum in ἤν mutata. Itaque larga manet
futuro Oppianicorum editori messis· Cuius tamen aliquam partem
praeripuit sibique vindicavit vir in his scriptoribus versatissimus,
LehrsiuS‚ qui in dissertatione dc Halieuticorum et Cyneqeticorum
discrepantia, quam quaestionibus Epicis p. 306—324 inseruit, ob·
servationes diligentissimas et utilissimas de utriusque carminis dic·
tione et legibus metricis proposuit. Equidem in his, quae iam
allaturus sum, eandem persequar normam, ut fere eos locos ad-
ducam , in quibus et mendum apertum, et haud improbabilis emen·
datio a me inventa mihi videatur.


..2-

manui vituperationem. Etenim si ponimus unum eumque bonum
poetam hunc librum arctissimo vinculo ad primum adnexuisse ita,
ut res duobus continuis diebus gestae iis libris continerentur, is
profecto non duobus tantum locis — quorum unus sine argumenti
dispendio tolli potest — obiter ad Achillis iniuriam respexisset, sed
utriusque diei res in unius actionis decursum varie multipliciterque
4 coniunxisset. Ita pestem Agamemnonis culpa et intemperantia pro·
vocatam aptissimam fuisse Thersitae convicio ipse Naegelsbachius
p. 170 Hauptio concedit, quamquam cum optio poetae data fuerit
inter iniurias, quarum altera Chrysae, altera Achilli illata sit, gra-
vius hanc quam illam commemorari putavit. Quasi non utramque
commemorare Thersita dignissimum fuisset, qui tamen, si unam
eligere vellet, praetulisset propter orationis suae argumentum, quae
exercitui funestum. Verum enim vero non solum iu Thersitae ora-
tione, sed fere ubique ad antecedentem diem respicere debebat poeta
veram rerum connexionem quaerens, ut exempli gratia Agamem·
nonem faceret de exercitus peste modo vexati animo atque de Achillis
ira sollicitum primum, tum per somnium divinitus immissum diserta
consolatione recreatum; ut de his rebus faceret cum eum exponen-
tem et in principum consilio et in contione, tum ceteroS, qui sur-
gerent, oratores in utramque partem disputantes, ut metus propter
fortissimi herois dissidium merito conceptus spe Iovis somnio ostensa
disiceretur, et quae excogitari possunt sescenta alia. Quale vero
hic habemus vinculum, constans illud versibus quibusdam aliunde
depromptiS, id vero, si artem poeticam spectas, aut nullum est,
aut consarcinatoris. Eius enim non hic tantum, sed alibi quoque
manus eo est conspicua, quod caementa sua aliis ex locis subducere
solet. Ita hic v. 3 et 4 ὥς - Ἀχαιῶν ex A 558 sq. sumpta esse
ipse Naegelsbachius adnotavit [p. 143]‚ unde illum coniunctivos
quoque τιμήσῃ, ὀλέσῃ transtulisse, multo est credibilius, quam aut
mutatis modis (τιμήσει’, ὀλέσῃ) acumen ab eo quaesitum, aut cum
Bekkero etiam ὀλέσαι scribendum esse. Initium autem v. 3 ex υ
10 πολλὰ δὲ μερμήριζε κατὰ φρένα, ut alios locos taceam, subripuit.
Et eiusdem fere farinae v. 239—242 esse, quippe v. 240 ex A
356. 507, v. 242 ex A 232 repetitum iam Lachmannus et Hauptius
notaverunt. Defendit quidem Naegelsbachius p. 169 sq. ita, ut
calliditatis magnae hoc esse moneat, quod Thersites Achillis par-
tibus susceptis malae causae firmum subiciat fundamentum. Hoc
ipsum vero quanto firmius fuisset, si orationis initio convenienter
utrumque Agamemnonis in Chryseidem et Briseidem facinus exer-
citui fatale pluribus aliisque verbis enarrasset, quam quae iam
audivimus! Quod autem deinde dicit consulto poetam minas gra·
vissime ab Achille pronuntiatas nunc Thersitae dedisse, quo magis
personacontraria risum moveret, id satis reconditum vereor ne
prorsus abhorreat ab hoc poeta, qui quaecunque libro primo prae-
terea leguntur, constanter aut ignoravit aut neglexit. Omnino cum


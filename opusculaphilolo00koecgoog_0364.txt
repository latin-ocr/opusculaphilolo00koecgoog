3

XVII.

De lacunis iu Quinto Smyrnaeo quaestio ¹).

Quod ego in emendatt. et observatt. in Quintum, quae
actis societ. Graec. vol. ΙΙ, p. 163—288 insertae leguntur,
antequam de locis exponerem lacunis unius aut plurium versuum
mutilatis, ante hos quattuor fere annos praefatus sum p. 165 mi-
nime me iam eam quaestionem ad finem esse perducturum, id
quam vere fuerit dictum nunc video. Itaque hoc scribendi munere
ita defungar, ut quibus praeterea locis unum pluresve versus tem-
poris edacitate consumptos arbitrer quam brevissime explicem. Quod
commentandi argumentum ut eligerem duae potissimum causae mihi
fuerunt, primum ut de medicina tam lubrica, ,quae bene multis
locis adhibenda mihi visa est, virorum iudicia experirer in his lit·
teris versatorum — epicorum enim ignaros nihil curo --, deinde
ut amicorum quorundam vocibus occurrerem aut mussitantium aut
etiam quiritantium ex aliquo tempore ad Quinti edendi studium
me sensim elanguisse. Quamquam hi veri certe speciem sensisse
censendi sunt: ex quo enim litteratae urbis luci redditus singulo-
rum auctorum tractationem cum universa litterarum apud antiquos
reique publicae historia coniungere et ad philosophica etiam studia
animum laboremque applicare coeperam, in iusto editore, qualis
quidem hac aetate desideratur, tam multa variaque requiri vide-
bantur, ut rem festinantius transigere eo magis vererer, quum meis
solius viribus omnem eam provinciam administrandam esse cogi·
tarem, postquam vir cum accuratissima doctrina et mira quadam
diligentia excellentissimus tum animi candore summaque humanitate
maxime amabilis pieque colendus Franciscus Spitznerus, quo·
cum ego Quinti edendi negotium partitus eram, immatura morte
litteris scholae suis mihi ereptus est.

Sed antequam ad singulos locos progrediar paucis omnino
dicendum est de his causis, quibus commotus in Quinto lacunas
inesse multas contendam. Et primum quidem scriptor ipse uber·
rimae Homeri simplicitatis imitator et verbis et sententiis res tam

 

¹) [Ad examen publicum dd. III—V. mens. April. a. Mocccth.
actumque declamatorium etc. in Gymnasio Dresdensi concelebran-
dum humanissime et observantissime invitant rector et magistri]


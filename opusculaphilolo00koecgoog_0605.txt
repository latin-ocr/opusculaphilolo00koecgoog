-591—

virorum fortissimorum a iuvenibus singulatim errantibus atque male
armatis tam subito poterant trucidari, ut nemo ex iis ceterorum
sorte cognita effugeret, atque ita clanculum opprimi, ut numquam
cognosceretur, quomodo singuli essent interfecti? Accedit, quod
nec Thucydides uno verbo cryptiae mentionem facit, et repugnat,
qui eandem rem refert, Diodor. Sicul. XII, 67, cuius haec verba
sunt: Ἀπογραψαμὲνων δὲ δισχιλίων, τούτους μὲν προσέταξαν τοῖς
κρατίστοις ἀποκτεῖναι κατ’ οἶκον ἑκάστου. Cuius narratio utrum
vera sit necne, nunc non possumus amplius discernere3 hoc tamen
apparet, iam in veteribus fuisse, qui illud facinus a cryptia seiun-
gerent. Nam ex Plutarchi mente interfecti erant in agris viisque
publicis.

Ita cum in cryptia ipsa interdum Helotae a iuvenibus Spar-
tanis interficerentur, Ephori autem, ut Helotas sibi suspectos com-
prehenderent, emittere solerent adolescentium validissimos ac sor-
tissimOS, praeterea autem per insidias nonnumquam ii servi, qui
animo ac robore excellerent, opprimerentur: profecto non magno-
pere mirandum est, haec omnia ab Heraclide et Plutarcho ita esse
commixta, ut Spartanos iuvenes eo consilio in agros montesque
missos putarent, ut Helotarum valentissimOS, quam plurimos pos·
sent, fraudulenta caede iugularent.

Haec fere erant, quae mihi de 'Lacedaemoniorum cryptia ex-
ponenda. videbantur3 quae quamvis haud ignorem esse neque ita
plena, ut nihil adici, neque ita firmata, ut nihil possit reprehendi
aut contradici: spero tamen, Vir Amplissime, non defuturam
mihi esse veniam Tuam atque humanitatem, sicubi ego in materia
tam obscura digerenda erraverim, cum viribus meis plus iusto con-
fidere, quam grati animi ostendendi opportunitati deesse maluerim.

24


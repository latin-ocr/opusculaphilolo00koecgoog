V.

De Iliadis carminibus dissertatio ν’).

Perventum iam est ad sextum Iliadis librum, quo libro 3
divinum illud de ultimo Hectoris atque Andromachae colloquio
carmen continetur. Id carmen cum inter praestantissima illa om·
nium et temporum et gentium iure habetur artificia in omne aevum
duratura, quae quasi ipsa Poesis et invenisse videtur et perfecisse,
tum imprimis singulari nostrum Germanorum studio dignissimum
est propter celeberrimam Schillcri nostri cantilenam, qua ille
non tam antiquum poema ipsum imitari quam eius argumentum
verae humanitatis plenissimum nostris moribus suisque temporibus
accommodate tractare conatus est. Inde factum, ut, si in uno
aliquo exemplo 'demonstrare velis, quantum intersit discriminis
inter antiquitatis atque nostrae aetatis ingenium aequalis poeseos
imagine expressum, vix aptius eligere possis atque luculentiusin-
strumentum, quo ad eam comparationem instituendam utariS, quam
duo illa carmina iam nominibus suis — ’Έκτορος καὶ Ἀνδρομάχης
ὁμιλία et „Hektor’s Abschied“ —- diversa. Quo magis operae
pretium est, ut carmen Homericum suae integritati restituatur atque
‚ab alienis additamentis repurgetur.

In quo negotio ante omnia de carminis initio atque exitu
quaeritur. Ac Lachmannus quidem a Z 2 (vel 5) usque ad
H 312 unum carmen esse voluit, cui sententiae accedere non possum.
Nam nec ἀνδροκτασίαι —- ita Graeco nomine has particulas de-
signare licet, de quarum indole in dissertatione IV p. 21 exposui
-- Z 2—72‚ nec Hectoris atque Paridis μονομαχία Η 17-312 ad
carmen de Hectoris cum uxore congressu pertinere facile demon-
strari potest.

Atque ut a pugnae descriptione initium faciamus, vide-
mus in ea primum Aiacem Acamantis caede hostibus fugam
civibus victoriam parantem (Z 5—11), tum post Diomedem Axyli
Calesiique interfectorem (12—19) Euryalum adeo duo hostium
paria (ao—28), septem alios vero - Polypoetem Ulixem Teucrum

 

1) [Ind. lectt. in litt. unig. Turio. inde a d. XVIII. m. Oct. MDCCCLVIII
unque ad d, XIX. m. Martii ,MDcchlx habendarum] ’


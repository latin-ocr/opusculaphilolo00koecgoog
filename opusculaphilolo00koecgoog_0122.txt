-· 110 -

Sed iam satis est. Neminem iam opinor dubitaturum esse,
quin haec Monomachia nec eum Homilia cohaereat nec omnino
inter' carmina Homericox nomine digna haberi queat. Est tamen
inter eam atque centones supra p. 93 sq. cum ea comparatos magnum
discrimen, sive consilium sive ipsam formam spectamus, Centones
illi solo eo consilio consutos esse videmus, ut lacunae inter duo car-
mina hiantes explerentur atque contegerentur3 nostra vero rh a pso-
dia —- ita iam eam appellare placet — per se vel ex hodierna Iliadis
compage sine ullo detrimento removeri potest, immo argumentum
habet non minus absolutum et integrum atque ipsa illa carmina.
Ad horum igitur exemplum patet eam factam esse ab imitatore
quodam, qui, quamquam Homericae poeseos externam speciem ser-
monisque morem atque proprietates egregie memoria teneret, omni
tamen Musarum afflatu careret. Itaque quamquam rhapsodiae stilus
plerumque, ut vidimuS‚ non multum supra humilem operis tessellati
gradum assurgit, narrationis tamen copiam quandam deprehendimus
a centonum illorum nuda et inani brevitate alienissimam, quae
obiter lege-nli atque rem leviter tantum stringenti fraudem fucum-
que sacere possit.· Ut breviter dicam, et haec rhapsodia et quae
aliae eius similes in Iliade et Odyssea inveniuntur omnes eundem
fere Homerici sermonis usum sive abusum produnt, quo post tot
saecula Quintus Smyrnaeus exsanguem antiquae epopoeiae imaginem
renovavit, Fuisse vero illarum rhapsodiarum confectores et ipsos
scholae Homericae addictos, h. e. carminibus Homericis memoria
tenendis atquc rite declamandis eos operam vitamque impendisse,
et vixisse eos hoc etiam tempore, quo illa poesis hominum adbuc
plausu gratiaque publica floreret, uti externis testimoniis probari
nequit, ita argumentis ex re ipsa petitis probabile redditur.


XXI.
Dc Evangelii Ioannei paraphrasi a Nonne facta dissertatio ¹).

Rector magnifice! Senatores gravissimi! Professores 3
ac Magistri Reverenvdissimi Consultissimi Experien·
tissimi Amplissimi!

„Vitae summa brevis“ mortalibus nobis concessa ut 11011 tam
„spem incohare longam“ audeat quam re vera ampliorem ambitum
explere valeat, tribus opus est, quae artissimo vinculo iungantur,
vivendi momentis, ut non solum in praesentibus strenue laborare
atque de futuris bene sperare studeamus sed etiam praeterita pie
meminisse sciamus. Animus enim ut in cotidianis rebus unice
occupatus et quasi humi defixus facile humilia lantum pusilla mi-
sella cogilat, ita imminentibus potissimum fatis inhians per omnia
imaginationis suae caela vanas nubes nebulasque venari solet: ad
utramque vero curam recte coniunctam sobrieque temperatam ubi
accesserit eorum, quae olim ab ’ optimis viris egregie gesta sunt,
viva atque perpetua recordatio, tum demum etiam singulis homi-
nibus ea contingit felicitas, ut non solum suam unius quasi diei
sed universi generis humani omniumque saeculorum vitam vivere
videantur. Bene igitur sapienterque apud omnes gentes, quae qui·
dem humanitatis participes fuerunt, institutum videmus, ut, quibus
diebus aut res praeclarae domi militiaeque gestae essent aut claro·
rum virorum magna ingenia. ortum incrementumve cepissent, ii
dies festi haberentur et orationibus pompis publica laetitia cele·
brarentur. Quas inter gentes primum facile locum nostrae tenent
civitates, quibus sane non regum natalitia aut principum nuptiae
ut feriati dies imperantur, verum per totum fere annum popularia
festa agitantur, quac omnia sive ampliora sive exiliora in maiorum
memoria pie recolenda versari solent.

Hunc igitur morem cum humanum tum popularem secuti 611111
Vos, Viri gravissimi, ad Universitatis Basileensis ante hos qua-
dringentos annos conditae sollemnia saecularia hodierno die rite

 

1) [Universitati Basileensi ante hos CCCC. annos conditae sollemni 6
saecularia a. 11. VIII. idus Se t. a. MDCCCLX. celebranti rite gra·
talantur universitatis Turicensis ctor et Senatus]


-471-2.

mihi in memoriam revocavit rationem, qua Fridericus Graefius olim 5
poetas Nonnianos Musaeum Colluthum Tryphiodorum multo licen-
tius quam ipsum signiferum ad sui animi arbitrium refingere co-
natus est.

Nec post illos Theocrito novi editores defuere: Arminium
Fritzschium, qui iam anno 1845 accuratam de „poetis Grae-
corum Bucolicis“ dissertationem ediderat, Hartungus postremo
secutus est in interpretandis recensendisque Graecorum poetis exer-
citatissimus. Et ille quidem scholarum in usum Theocriti carmina
diligenter eleganterque enarravit, in re critica fere probatissimos
quosque auctores quamquam timidius secutus, raro aliquid novi
adferens; hic vero vir ingenio doctrinaque abunde instructus vel
post tot antecessores satis multa primus cum acute observavit tum
probabiliter emendavit. Quamquam ne in Theocrito quidem morem
illum fatalem ‚ quo immeritam philologorum quorundam ignora-
tionem meruisse videtur, prorsus deposuit3 quo quidem more et
nimia sui confidentia elatus et limae laborem moramque perosus
haud pauca etiam temere effutire solet neglegentiore interdum usus
atque triviali (licendi ratione. Ex ceteris vero, qui novissime ad
Theocritum illustrandum fructuosas contulerunt symbolae, Haule-
rum atque Gebauerum nominasse sufficit, quorum ille a. 1855
„de Theocriti vita et carminibus“ scripsit, hic a. 1856 „de poe-
tarum Graecorum bucolicorum inprimis Theocriti carminibus in
eclogis a Vergilio adumbratis particulam primam“ edidit.

In tanto studiorum Theocriteorum fervore atque tenore una
tamen restat eaque ad singularem bucolicorum artem vel gravissima
quaestiO, quae tantum abest ut absoluta. censeri queat, ut novo
integroque conatu suscipienda videatur. Quaestionem dico de stro-
phica carminum Theocriteorum compositione instituen-
dam. Qua in quaestione cum carminum eorum, quae aut duorum
inter se alternantium sermone cantuve constant aut uno tenore
decurrentia versibus intercalaribus distinguuntur, aperta certaque
ratio in universum neminem fugere potuisset, tamen interpretes
et vitia in illis ipsis carminibus hic illio responsoriae legi pugnan—
tia nimis secure toleraverunt et, eadem lex quatenus etiam in car-
minibus simplicibus nec interlocutorum vicissitudine nec versibus
intercalaribus distinctis valeat, quaerere prorsus distulerunt, donec
Godofredus Hermannus ut tot aliarum rerum ita etiam huius
doctrinae prima eaque satis firma iecit fundamenta. Is enim dis-
sertatione „de arte poesis Graecorum bucolicae“ a. 1848 edita
[Opuscc. VIII p. 329—342] et in universum rationem strophicam
egregie illustravit et in singulis, quae plurima attigit, carminibus
haud pauca rectissime verissimeque administravit. Superesse tamen
bene multa, quae accuratius rem retractanti aut paulo aliter in·- 6
stituenda aut prorsus novanda videantur, multo minus mirandum
quam quod cx recentioribus editoribus unus tantum Ahrensius dili-
gentissimam sed, verum si fateri licet, satis infelicem huic pro-


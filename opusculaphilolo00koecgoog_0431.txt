—419—

Neque aut Boreas preces aut ceteri venti convicium Erechthei negle-
gunt: immo ad unum omnes mari inequitantes fluctus vehementis·
sime concitant, partim Baccho, partim Deriadi auxiliatores (v. 377—
383). Praeviderat hoc, ut videtur, Bacchus, qui quidem consilium
ventos quoque quippe cunctos sibi secundos in bellum conciendi
celeriter abiecerat, ut supra narrabatur v. 111—122. Erechtheus
vero ut Boreae socer plus sibi et poterat et vero debebat arrogare,
cum gener etiam in belli Persici ¹) angustiis posterorum vota exau-
diturus esset. ,

Acriter igitur Aeginetarum atque Atheniensium navibus in-
gruentibus idem usu venit, quo etiam in pugna Salaminia Graeci ²)
barbaris superiores erant: quicunque Indorum vulnerati in mare
delabebantur, fluctibus hausti sunt, quippe qui natandi ignari essent,
Bacchi vero milites, quibus idem accidit, illius artis peritia egregie
instructi facile evadebant (v. 361—371). Plurimi vero hostium
ipsis telis varie confossi perierunt (v. 301-305). Accidit etiam
in hoc navium artissimo congressu, ut duas naves vehementiore
unius hastae ictu transfixas et colligatas (v. 344—347) remigum
labor utrimque intentus frustra disiungere studeret quamvis ruden-
tium inter se complicatorum vinculis ³) ense dissectis (v. 306—311).

Iam poeta cum satis, opinor, Aeginetarum atque Atheniensium
certamen depinxisse sibi videretur, ad alios Bacchi bellatores trans·
eundum sibi putavit. Quos vero potissimum eligeret — omnes
.enim singulatim enumerare et longum erat et ab ipsius ingenio
alienum — ‚ non difficile erat decernere: eos quidem variationis
delectationisque gratia, quorum peculiaris indoles atque pugnandi
ratio quam maxime a navali Aeginetarum atque Atheniensium
peritia abhorreret. Hinc Cyclopes primum elegit robore et vi
tremendOS, saxorum ingentium iaculatores, quos haud dubie sine
navibus innatantes pelago sibi finxit, ex quibus maxime Halimedes
excellit cum ceteros ad pugnandum conciens tum ipse navem in-
genti scopulo percussam demergens (v. 218—221. 340—343); ita
ut et a Galatea amanter timida pro Polyphemo habeatur et Nep-
tuno atque Thoosae Polyphemum a proelio abesse scientibus diver-
sos animi motuS, illi invidiam huic pudorem, iniciat (v. 257 —294).
Tum vero e Cabiris unum, Eurymedontem, inducit ad dolum
insidiasque confugientem, qui face sua opportune usus propriam
navem incendit atque ea in mediam hostium classem immissa flam-

 

1) Vide Herod. vn, 189.

2) Vide Herod. VIII, 89. Ἐν δὲ τῷ πόνῳ τούτῳ ἀπὸ μὲν ἔθανε ὁ
στρατη ὰς Ἀριαβίγνης ὁ Δαρείου - ὀλίγοι δέ τινες καὶ Ἑλλήνων· ἅτε
γὰρ ν ειν ἐπιστάμενοι, τοῖσι αἱ νῆες διεφθείροντο καὶ μὴ ἐν χειρῶν
2:5⁶?- {2535er ‘z2²³23²5}2‘.‘33'“0„9:¹‘};‘::;‹÷‘⁶{205² ⁶³⁰⁶“0w ⁰² ’Μ

g) Hanc nunqu} reg? haud scio an ex simplici narratione amplifica·
verit, uam erod. vl11,s4 de Aminiae nave strenue in hostem irruente
his ver is exhibuit: συμπλακείσης δὲ τῆς νηὸς καὶ οὖ δυναμένων ἅπαι-
λαγῆναι οὕτω δὴ οἱ ἄλλοι Ἀμεινίῃ βοηθέοντες συνέμισγον.

27¹·

19


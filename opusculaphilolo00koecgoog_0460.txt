-443—

aliqua certe ex parte placerem, illud dividendi consilium, quod
imperaturis atque magnas res sibi subiecturis dari solet, in
modestum meum statum ita transferendum putavi, ut ex criticis,
quas aut olim aut nuper institui, exercitationibus varia Vobis
proponerem Vestroque iudicio subicerem specimina. Ita autem
huius libelli argumentum si tantummodo in antiquorum scriptorum
locis diiudicandis atque emendandis versaretur — quod genus scri-
bendi sane haud ignoro quibusdam displicere antiquitatis quasi
summa tantam amoenissimaque cacumina supergredientibus ——, id
6 ut multis verbis aut defenderem aut excusarem, vix opus vide-
batur. Omnem enim antiquitatis scientiam, sive ad res belli domi-
que gestas omnesque et publicas et privatas antiquorum bominum
rationes cognoscendas sive ad veterum poetarum aliorumque delec-
tandi docendive magistrorum artem perspiciendam sive ad ipsa arti·
istum qui proprie vocari solent opera percensenda pertineat, unum
habere certum fundamentum in veterum monumentorum litteris
conceptorum iusta accurataque interpretatione positum, quae inter·
pretatio seiungi nequeat a corruptorum mutilatorumve locorum in-
quisitione„ et emendatione, id cum omnium peritorum consensu
comprobetur, nos quoque huic administrando conventui a Vobis
ipsis praefecti omne tulisse punctum nobis visi sumuS, si unitae
geminarum harum disciplinarum tractationi certam communis nostri
conventus sectionem critico—exegeticam barbaro sane nomine
insignitam destinavissemuS. Cui sectioni ne in novo exemplo dis·
putandi materia deesset, eo· magis mibi ipsi concilii nostri praesidi
curandum videbatur, cum amborum, quos conventus Hannoverae
habitus mihi addidit exoptatissimos, adiutorum prior, archaeologiae
in universitate nostra professor, duo artis opera in his ipsis regioni·
bus inventa imaginibus solis lucisque ope expressis proponenda
commentarioque ad veterum religionem spectante illustranda sibi
sumpsisset, posterior vero, Lycei nostri rector, quominus ipse scri-
beret valetudine impeditus dissertationem Vobis offerre constituisset
a collegarum une, quem et ipsum mihi coniunctissimum esse gaudee,
de Aristophanis Avium consilio et indole conscriptam. Ita sane
hoc quidem pacifico Tricarano haud inficete repraesentari vide-
batur ipsa illa artissima coniunctiO, quam quaestionibus de vete-
rum arte cum in statuariis pictoriisque operibus tum in carmini-
bus orationibusque conspicua instituendis cum ipsorum auctorum
scriptis et rite explicandis et recte emendandis. necessario inter-
cedere modo indicavimus„ Hanc ipsam vero necessitatem non sine
quodam litterarum nostrarum detrimento neglegi adhuc interdurn
videmus ita, ut, dum severioribus philologis unum opus est sin-
gula scriptorum verba rimari interpretari emendare, elegantiores
qui sese iactare solent homines de antiquorum poetarum artificum·
que sollertia consiliis virtutibus „ampullas et sesquipedalia verba“
*profundant suam quidem non solum suique similium sed etiam
irrisorum in delectationem, neminem tamen, qui sobrii sit iudicii,


-182—

cautius pronuntiavit, quicquam proficitur. Nam si supra κ 137-
139 tollere vellemus, quod sane ex vulgari nostratium quidem
sensu sine dispendio fieri posset, sollemni adversaremur antiquo-
rum poetarum mori in heroum heroinarumque prosapiis indicandis

4 diligentissimorum. At enim prorsus aliam ille Circae adscripsit
originem, quam qui continebant versus expulsi sunt iis, quos ho·
die legimus, ab interpolatore quodam intrusis eo consilio, ut tritos
hic quoque inferret Circes natales, Audio, sed quaenam arcana
illa atque diversa fuerit originatio scire velim eius deae, quam ad
Solis genus pertinuisse consentiens est omnium poetarum et my-
thologorum testimonium, quorum in unanimitate nihil profecto
refert, quod quidam, de quibus vid. Schol. ad Apoll. Rhod. III,
200, Circen Aeetae atque Hecatae filiam itaque Solis neptem fece·
runt. Neque quicquam lucramur, si vice versa μ 127—141 ex
Circes oratione tollamus, quippe cuius admonitionis summa iam a
Tiresia λ 104-114 et iisdem partim versibus λ 110-114 --
μ 137-141 sit pronuntiata. Poeta enim si periculorum redeunti
Ulixi imminentium partem Circae, partem Tiresiae exponendam
dare itaque edocendi herois provinciam inter ambas illas personas
partiri voluisset, perversissime profecto rem instituisset, si Circen
quidem Solis filiam de ceteris omnibus laboribus accuratissime dis·
serentem, gravissimum vero discrimen in ipsius patris insula ob·
eundum aut ignorantem aut tacite Tiresiae reservantem fecisset.
Quanto rectius erat rerumque naturae accommodatius, si Circe so·
lum illud dedisset praeceptum ad patris sui boves pertinens, de
ceteris vero rebus in· reditu observandis scilicet sibi ipsi ignotis
Ulixem ad Tiresiam eiusque vaticinia ablegasset. Nunc vero con-
traria et praepostera sunt omnia. Circe enim, postquam eam Uli-
xeS, ut sese dimittat, rogavit, primum quidem id non prius se
facturam esse dicit, usque dum ille cum sociis necessarium in
Orci domum iter perfecerit, ut Tiresiae animam consulat —— ψυχῇ
χρησομένους Θηβαίου Τειρεσίαο κ 492 = 565 -3 de qua vero re
consulendus sit Thebanus vates, alterius orationis fine ibid. 538-
540 tam clare exponit, ut nulla relinqui videatur dubitandi ma-
teria. Illa enim —

ἔνθα τοι αὐτίκα μάντις ἐλεύσεται, ὄρχαμε λαῶν,
ὅς κέν τοι εἴπῃσιν ὁδὸν καὶ μέτρα κελεύθου
νόστον θ’, ὥς ἐπὶ πόντον ἐλεύσεαι ἰχθυόεντα —-

qui perlegerit, quid tandem aliud exspectaverit a Tiresia exposi-
tum iri, nisi, quaecunque Ulixi a Circe profecto et facienda et
vitanda sint, ut incolumis in patriam perveniat, omnia, praeterea

ἶοτῶο nihil? Nec aliud quicquam indicere videtur ipse Tiresias
sq.

νόστον δίζηαι μελιηδέα, φαίδιμ’ Ὀδυσσεῦ·
τὸν δέ τοι ἀργαλέον θήσει θεός· οὐ γὰρ ὀίω


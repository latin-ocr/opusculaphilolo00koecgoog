III.

De Iliadis carminibus dissertatio 111¹).

Hoc libello et qui eum proxime secuturi sunt animus est opus 3
non tam incohatum absolvere quam domi iam dudum absolutum
publico iudicio proponere. Quaestionem dico de carminibus, ex
quibus Ilias composita est, Lachmanno duce instituendam, cuius
quaestionis cum priores tantum duas particulas, alteram de Iliadis
Β 1—483 alteram de genuina catalogi Homerici forma
agentem, iam a. 1850 et a. 1853 evulgaverim, ut nunc hanc ipsam,
qua viam diu saepiusque calcatam palam ingredior, dissertationem
non primam sed tertiam appellare meo iure mihi liceat, totam
rem inde ab illo tempore repetitis studiis ita pertractavi, ut, quid·
quid proprio Marte ego quidem praestare possim, iam vere prae-
stitisse mihi videar. Quid quod vel in Odyssea „discerpenda“
operam haud infructuosam, ut spem, me collocasse confiteor haud
deterritus Gorgoneo Schoemanni edict0, quo ille insipientis esse
pronuntiavit Odysseam e complurium poetarum carminibus com·
positam putare, cum sciam ὠμογέροντα strenuissimum calidius in·
ter-dum imperiosiusque iudicia sua proferre. Sed, „sicut meus est
mos‘f — multum quidem ille abhorrens ab ea huius saeculi con-
suetudine, qua viri docti opificum Italorum instar quasi in publico
laborare solent, ut, simulatque aut emendatio aut interpretatio loci
undecunque petiti successerit, eam annalibus vel diurnis litterariis
inserere properent ——, posteaquam rem meum ad libitum meum-
que in usum absolvisse mihi videbar, abieci eam ad alia negotia
transgressurus, neo per hos annos adhuc impetrare a me potui, ut
‘taedio singula elaboraudi atque perpoliendi victo publici iuris face·
rem lucubrationes non minore labore quam amore diu multumque
tractatae. Et eas diutius etiam fortasse in nonum usque annum
vel adeo supra eum plutei mei arculis pressissem, nisi, ut tandem
aliquando huic sive „sepultae inertiae“ sive ,‚celatae“ temeritati
— quam ne felicem quidem mihi pro virtute inesse et clamita-
verunt multi et clamitabunt - finem imponerem, iam et ipsa tem·
pora et meae rationes admonuissent.

 

1) [Index lectt. in litt. univ, Turic. 'inde a d. XV. m. Apr. usque ad
d. XV. m. Augusti MDCCCLVH habendarum]

Κὸοὺιγ, Schriften· 1. 4


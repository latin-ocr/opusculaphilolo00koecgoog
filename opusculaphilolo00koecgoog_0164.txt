-152—

positis additamentis repurgata futuro usui reposuimus, et eius car·
miniS, cui adhuc unum nomen fuit ΑΓΑΜΕΜΝΟΝΟΣ ΑΡΙΣΤΕΙΑ
a potiori sane parte desumptum, exitum enucleavimus brevem illum
quidem, sed disertum et tam aperte cum gravissimo argumenti
indicio consentientem, ut ab eo exitn, unde eidem carmini alterum
suum nomen inditum est, iam continuum interruptae pugnae
cursum remetiri possimus. Α
Unum etiam nunc restat, de quo dicatur, qui factum sit, ut
conglutinator tam nobilia antiquae artis fragmenta non solum cum
38 latericio recentioris fabricae opere sed etiam cum rudi materia com-
ponere adeoque vilissima sua calce interlinere in animum induxerit.
Id igitur proximo libello demonstrare conabor ita, ut simul, de
quibus versibus solis nondum singulatim egi H 331—343 et 428-
441 sed tantum accuratius me expositurum esse supra p. 130 pro-
misi, eos diligentissimo examini subiciam'. Ex qua disquisitione
clarissime patebit istum hominem, cum miram hanc molem ex tot
tamque variis coacervaret particulis, certo consilio id ipsum egisse,
ut quae iam sequuntur in Iliade carmina et cum antecedentibus
et secum ipsa in quandam perpetuae narrationis speciem coagmen-
taret. Novum igitur post Chryseidis redditionem et senum
consilium idque vastissimum habemus exemplum, quo docemur
in sacro isto, quod unitarii exosculantur, unius Iliadis corpore pra·
vissima quaeque atque foedissima membra maxime necessaria esse,
ut notissimum illud de colosso fictilibus pedibus insistente ut in
alias discordes congregationes vel „unitis viribus“ male con·
strictas ita etiam in hanc multiformem pugnantium inter se par·
tium unitatem iure meritoque accommodari queat.


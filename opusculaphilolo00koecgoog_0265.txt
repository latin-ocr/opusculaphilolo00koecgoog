- 253-

et demonstrare conarer. Feci vero id ita, ut et ab omni aliorum
aut impugnandorum aut refutandorum labore abstinerem, quod ab
huius scriptionis natura abhorruisset, et meam ipsius sententiam
quam brevissime proponerem argumentationibus et alienis auctori-
tatibus sere omissis, ne libelli fines nimis egrederer. Quod scri·
bendi genus, nisi egregie fallor, sane quam maxime his quaestionibus
convenit, quae omnium minime verbosas controversias longasque
ratiocinationes desiderare videntur, quoniam hic potissimum

ἁπλοῦς ὁ μῦθος τῆς ἀληθείας ἔφυ

iis certe, qui sapere et audeant et valeant nec ipsi soli sibi vi—
deantur, errores vere, a quibus satis cavere ne summis quidem
criticis concessum est,=quo simplicius proferuntur omni probationis
ambage tamquam tegumento remoto, eo facilius commodiusque ab
omnibus agnoscuntur.

Iam ut ad ipsam, quam nobis proposuimuS, quaestionem acce·
damus, antiquissimae primum partes enucleandae sunt, quae
totius quod nunc habemus corporis quasi prima elementa habere
videntur. Ad eas secernendae ipsum 'theogoniae nomen anti-
quitus sine ulla varietate traditum plurimum facit, cui cum ge-
nuinum etiam prooemium consentiat, de earum partium argu-
mento et indole in universum non multum dubitari potest. Sed
quod fuerit genuinum prooemium, ante omnia demonstrandum,
quoniam non purum illud sed vasta diversorum carminum farragine
obrutum ad nos pervenit. -

Contineri enim primis illis CXV hodiernae Theogoniae ver-
sibus varia variorum poetarum exordia et fragmenta pingui com-
positoris artificio conflata unum est recentiorum ab Heynio inde
criticorum iudicium omnium, cui adeo caeca Lennepii superstitio
quantum quidem potuit subscripsit. Sed in separandis illis par-
tibus magna sane primo adspectu criticorum regnare videtur con-
troversia. Nam cum primus Hermannus in praefatione hymno-
rum Homericorum p. XIII—XIX septem diversa exordia acute
restituisset, qui eum exceperunt maiore, opinor, harum partium
numero perterriti operam dederunt, ut eum quantum possent mi-
nuerent, donec nuperrime Gerhardus, qui et ipse olim Hermanni
vestigia legisset, ad duo carmina amoebaea eiectis versibus
25. 46. 52. 65—67. 108-110 totum prooemium revocavit, quo·
rum prius constans illud ex 1-4, 22—35. 36—51. 68-74,
81—-93, 104 ipsius Hesiodi hymnum in Musas continuerit, alte-
rum habens v. 1 sq. 5—21. 53—64. 75—80. 94--103 sub aemuli
persona Chalcide ab Hesiodo quondam victi additum sit a primo
Theogoniae compositore, qui et transitionem ad ipsam Theogoniam
v. 105-115 concinnaverit.

Quae suspicio quot quantasque habeat difficultates, demonstrare 11
nec est huius loci nec omnino opus videtur, cum ipsum sagacissi-
mum auctorem, ubi semel illam carminis amoebaei opinionem


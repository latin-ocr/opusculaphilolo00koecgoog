—251-

carminibus partim integris partim mutilatis compositum, cuius
compositionis opus iam diu ante incohatum iidem illi Pisistratei‚
qui collecta Homeri carmina in eam quae inde obtinuit formam
redegerunt, perfecerunt ita, ut huic Theo goniae, quae a potiori
denominabatur, tamquam capiti etiam alia genealogici argumenti
carmina carminumque fragmenta adnecterent Hesiodeum nomen
referentia, ad quae etiam postrema Theogoniae pars inde a v. 963
pertinet in sententia - νῦν δὲ γυναικῶν φῦλον ἀείσατε, ἡδυέ-
πειαι Ι Μοῦσαι, ubi feminarum accuratior notatio olim sequebatur
- imperfecte desinens·

Haec igitur si est Theogoniae nostrae condicio, patet dupli-
cem propositam esse arti criticae quaestionem, ut primum illius
textus ita exhibeatur, quemadmodum Pisistratei eum constituisse
videantur, remotis iis tantum versibuS, quos post eos demum qua-
cunque de eausa illatos esse demonstrari potest3 deinde, ut singula 9
carmina carminumque fragmenta, ex quibus opus coagmentatum
est, et dignoscantur atque alia ab aliis quam accuratissime distin-
guantur et pristinae, quam olim cum singulatim circumferebantur
habuisse videantur, formae restituantur cum variis recensionibus
interpolationibusque tum ipsorum concinnatorum additamentis mu·
tationibusque indicatis. In qua quaestione alia continetur non minus
gravis, num in ea farragine etiam insit Theogonis quaedam anti-
quissima perpetuum poetae Hesiodei carmen sive integrum sive
mutilatum, cui quasi crystalli nucleo cetera carmina carminumque
fragmenta circumfusa inhaeserint.

Et prior quidem quaestio, quam plerique tacite sed incertius
hand raro conceptam tractaverunt, ut per se non nimis ardua est,
ita Muetzellii potissimum libro atque Schoemanni aliquot
dissertationibus tam accurate examinata est, ut non solum de sin·
gulis plerisque recte iudicare liceat sed etiam perficiendi negotii
principia rite constituta esse videantur. Scimus enim et codices,
quotquot adhuc collati sunt, ex uno fonte propagatos esse nec alia
diversarum totius operis recensionum aut magnarum discrepantia-
rum vestigia superesse, ut satis certo suspicari liceat Theogoniam
eodem fere et tenore et sermone, quo hodie habetur, etiam per
totam a Pisistrato inde antiquitatem traditam lectitatumque esse.
Quae vero in hodierno textu antiquae illi compositioni inserta sunt
additamenta, ea partim apertis· foedisque metri sermonisve vitiis
partim eo facile produntur, quod cum aliis ipsius corporis partibus
adverso fronte pugnant.

De altera vero quaestione, quam primus omnium et clare
pronuntiare et subtiliter solvere conatus est Gerhardus, maior
est controversia. Primum enim vel ex iia, qui in universum
eandem illam de Theogonis tuentur sententiam, haud paucos esse
scio, qui omnem eiusmodi conatum singula disiungendi in his
reliquiis scilicet tot tantasque mutationes perpessis pro vano et
temerario habeant. Quibus ante omnia hoc respondendum est, si


13

-584—

τε καὶ τὸ ἐπιτήδευμα εἴτε τις κρυπτοὺς εἴτε ἀγρονόμους εἴθ’
δ’ τι καλῶν χαίρει τοῦτο προσαγορεύων, προθύμως πᾶς ἀνὴρ εἰς δυ’-
νοιμιν ἐπιτηδευέτω, ὅσοι μέλλουσι τὴν αὐτῶν πόλιν ἱκανῶς σωζειν.
His igitur duobus in locis ne verbum quidem de Helotarum cae·
dibus in cryptis. perpetratis legitur. At vero, ait Mauso l. c. p. 145,
Plato illius instituti rationem non ad veritatem descripsit, sed
coloribus depinxit pulchrioribus propterea, quod hoc aptum esset
ei, quem persequebatur, fini, ut perfectam exprimeret rei publi·
cae constitutionem. Hoc vero in priorem locum prorsus non cadit.
Ibi enim Megillus Lacedaemonius, quae in patria legibus essent

“ praescripta et instituta, describit ad veritatem, hospes autem Athe·

niensis, cuius sub persona latet ipse Plato, demonstrat, etiam vitia
in iis inveniri, neque civilem Lycurgi institutionem omnibus nu·
meris esse absolutam. Ibi igitur neutiquam laudasset legem tam
detestabilem. Altero autem loce, quamvis revera sermo sit de ali-
quo instituto, quod Plato ipse civitati commendat, ideoque ea,
quae ibi praecipiuntur, non temere ad Lacedaemoniorum cryptiam
referenda sint, tamen hoc demonstratur, non fuisse cryptiae eum
finem, ut Helotae interficerentur. Alioquin enim Plato eius nomen
ad iuvenes istos non transtulisset, quibus publicam terrae salutem
cordi esse voluit.

Ex duobus hisce locis, quorum firmam esse auctoritatem iam
apparet, haec fere de cryptiae fine atque ratione erui possunt.
Erat illa propterea instituta, ut iuvenes et .ad bellum laboribus
ac molestiis exercerentur, et propriae terrae accuratam sibi para-
rent notitiam. quue priori in loco inde patet, quod κρύπτεια in
iis institutis memoratur, quae sint (ut ipse dicit p. 632 Ε) τὰ
τῆς ἀνδρίας ἐπιτηδεύματα. Simul vero etiam illud alterum effectum
esse, cum ex rei natura patet —- alioquin enim in urbe ipsa ad
bellica negotia instrui potuissent -— tum ex posteriore Platonis
loco colligi potest, ubi ei rei magnum tribuitur momentum, ut suam
quisque patriam optime pernoscat. Oonferri ibid. p. 760 D potest,
ubi Plato docet, quid faciendum sit, u't- illi iuvenes, quid quolibet
anni tempore in variis terrae partibus contingat, ediscant. Hunc
igitur ad finem ut iuvenes pervenirent, per certa quaedam tem-
poris intervalla (διὰ χρόνου Plutarch.) singuli ex urbe in diversas

14 terrae Laconicae partes mittebantur (ἄλλον ἄλλοσ’ ἐξέπεμπον id.

ibid.) ab iis, qui praeerant educationi atque iuvenibus (ἄρχοντες
τῶν νέων), h. e. ,opinor, a Bidiaeis vel a Paedonom0‚ de quibus
cf. Paus III, 11, 2. Xen. Lac. rep. II, 2 Plutarch. Lycurg. 17.
Nam quod Muellerusl. c. p. 125 [ρ. 121 ed. alt.]dicit, Ephoros munus
ineuntes edicto luvenes ad cryptiam emisisse, ex veterum testimo-
niis non potest probari. Quamvis enim Ephori quoque educationem
puerorum, ubi opus esset, moderarentur (cf. Xen. Lac. rep. IV,
3 et 6. Aelian. var. hist. ΧΠ, 7), hoc tamen officium non ut
proprium, sed propterea tantum ad eos pertinebat, quod summam
apud Lacedaemonios tenebant potestatem. Itaque hi non'simpliciter


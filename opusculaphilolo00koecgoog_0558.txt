...546-

Accedit, quod iam Seidlerus animadvertit probante Hermanno νέον
a θάλος non disiungendum esse, quoniam nec hoc solum per se
puerum infantem denotare potest et illud post βρέφος, quod multo
significantius est, illatum mirifice languet. Recte etiam iidem ex
consimili loco v. 834 sq.

τότε σε τότ’ ἔτι βρέφος ἔλιπον ἀγκάλαι-
σι νεαρὸν τροφοῦ, νεαρὸν ἐν δόμοις,

qui, quomodocunque scribitur, initio particulas τότε et ἔτι coniunctas
certissime habuit, hic quoque priorem inferendam esse viderunt.
Sed cetera quomodo adornanda sint, in diversorum remediorum
multitudine difficile dictu est. Et Seidleri quidem ratio

τότ’ ἔτι βρέφος, ἔτι νέον ἔτι θάλος ἐν
χερσὶν ματρὸς πρὸς στέρνοισίν τ’ ‚

quibus prematur incommodis, optime explicuit HermannuS, qui quod
ipse scripsit
κλαίω σύγγονον, ὃν ἔλιπον ἔτι βρέφος
επιμαστίδιον τότε, νέον ἔτι θάλος,

iam propter pravam antecedentium versuum distinctionem, de qua
modo diximus, ferri nequit. Aut βρέφος pro glossemate vocis ἐπι-
μαστίδιος habendum est, cum etiam Aeschylus in Sept. v. 348 sq.
βλαχαὶ δ’ αἱματόεσσαι Ι τῶν ἐπιμαστιδίων hanc vocem substantivi
vice usurpaverit, ut scribendum sit·

σύγγονον, ὃν ἔλιπον
ἐπιμαστίδιον τότε, νέον ἔτι θάλος,

24 aut e contrario plura etiam olim hic posita fuerunt, quod cum loco
in Orestis illa pristina condicione luxurianti magis convenire videa-
tur, supplementorum tamen licentia indubitatam excludit emenda-
tionem. Ita haud inepte aliquis coniecerit Euripidem scripsisse:

σύγγονον, ὃν ἔλιπον ἐπιμαστίδιον
τότε βρέφος ἔτι, τότε νεόγονον ἔτι θάλος.

Sed collato v. 149 ut facillimum atque omni offensione vacuum re-
stituendum duxi:

σύγγονον ἀμόν, τὸν ἔλιπον ἔτι βρέφος
ἐπιμαστίδιον τότε, νέον ἔτι θάλος.


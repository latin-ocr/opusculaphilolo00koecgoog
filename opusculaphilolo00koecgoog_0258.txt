—246 —

Discendi iuvenis cupiens adit Archimedem:
„Imbue divina nos“, ait, „arte, precor!

Quae tantos patriae fructus tulit et vigil urbis
Pellere sambucam moenibus una valet!“

Cui sophus: „Appellas recte, divina sed ante,
Quam populo servit, iam fuit illa, puer:

Fructus qui quaerit, mortalia conserat arva3
Ne petat uxorem, cui Dea virgo placet!“

Hanc postremam igitur rationem qui sequitur, ab ipsius scien—
tiae perfectissima specie, ad quam ardentissimo fertur amore, profi-
ciscitur, ita ut omnibus meditationibus laboribusque ad eam ima-
ginem animo conceptam relatis in sola veritate strenue quaerenda
summum bonum et ponat et inveniat de alia mercede quantum
potest securus. Alteram vero viam qui ingreditur, omnia e sua
re atque hominum cum publica tum privata utilitate iudicans
scientiam iam eo consilio electam ita tractat, ut quam plurimum
cum aliis tum maxime sibi prosit. Et hanc quidem rationem nunc
quam maxime vigere, nunc publicis civitatum legibus institutisque
provocari et adiuvari, nunc privatorum hominum plausu praemiis-
que exornari quis est qui nesciat? Hinc inventae et accuratissime
institutae et copiosissime exornatae eae scholiae, quae aut a sin-

5 gulis quibusdam aut a multis adeo nomen habent artibus, quae
in iis non tam docentur, quam tradendo exercendo examinando
quasi inculcantur.

Et fieri haec omnia necessario, fieri rectissime, fieri cum
summa omnium utilitate communique salute nos' ut addubitemus
aut adeo negemus tantum abest ut agnoscamus libentissime laete-
mur sincerissime, dummodo et alteri rationi sublimiori et libera-
liori sua maneant domicilia intacta et intemerata, dummodo ne
universitates eadem contagione trahantur neve scientiis ad mer·
oedem quaestumque abductis alumnos per vim et coercitionem
instruere hae quoque studeant. Nam tum tantum , cum propriam
tuentur provinciam suamque servant peculiarem indolem, utili-
tatem et ipsae cum rei publicae tum singulis civibus praestare
valent eam, quam coniunctissimam esse etiam cum altero illo stu·
diorum agitandorum genere homines tantum aut barbari intellegere
nequeant aut malevoli praefracte negare sustineant. ’

Egregie profecto poeta noster Archimede potissimum usus est
mathematices physicesque sectatore —- quas scientias hodie qui aut
profitentur aut patrocinantur, eorum multos illa usus quaerendi
iactandique via grassari videmus -, Archimede, inquam, usus est
summo mathematico ut perfectissimo exemplo, quam liberalis illa
scientiae tractatiO, ubi opus quidem fuerit, et possit et debeat et
vero velit cum patriae et civibus tum universo generi humano
prodesse. Ille etenim humilis scilicet homunculus, qui uni scien-
tiae vixit ab omni ambitione vitaque publica remotus agitandis
exquirendisque rationibus contentus, ille unicus caeli sphaerarumque

N


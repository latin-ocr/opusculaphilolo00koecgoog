3

XXVI.
Emendationum in Euripidis Iphigeniam Tauricam pars 111¹).

Iam ad carmina chorica transeo nec libenter nec confidenter.
Ea enim cum ita et corrupta et mutilata ad nos pervenerint, ut
nec tenacissima quidem traditae scripturae superstitio mutationum
coniecturarumque abnuere queat pericula, his tamen, etiamsi summa
diligentia instituantur tot egregiorum virorum acumine adiuta,
plerumque non altius emergi potest, nisi ut, quae desiderentur
sententiae, probabiliter indagetur, sed, eae quibus expressae
fuerint verbis, in obscuro maneat. Verum enim vero cum tra-
goediae editio perpetuo commentario adornanda mihi sit, etiam ad
hanc mihi progrediendum fuit provinciam, quam administrare iam
animus est hoc mod0, ut non eos tantum locos, in quibus novi
quid meo iure intulisse mihi videor, recenseam atque pertractem
— qua adhuc usus sum ratione —, sed ut, tota carmina quem-
admodum ex mea quidem sententia optime restitui possint, notatis
etiam aliorum, quae mihi quidem probantur, emendationibus bre-
viter indicem. Ceterarum vero magnam coniecturarum nubem con-
sulto praetermisi, quas si omnes enumerare studuissem, migrare
multum coactus essem huius libelli fineS, quem quasi comitem
scholasticae editioni ut initio destinavi ita etiamnunc habeo haben·
dumque volo. Quare etiam, quae in commentariis meis interpre-
tando vindicavi, hic iterum tractare nolui.

Initium igitur facio statim a primo carmine v. 123—235, quod
„ex corruptissimis esse et difficillimis“ iam olim Seidlerus verissime

, pronuntiavit: dubitatur enim non solum de singulis eins quibusdam

verbis versibusque, sed etiam de maiorum eius partium et tota
sententia et Chorum inter atque Iphigeniam distributione3 postremo
metrum spondaico-anapaesticum‚ quamquam est ex simplicissimiS,
habet tamen et ipsum imprimis a variante versuum longitudine
quasdam difficultates, quas olim auxerunt Seidlerus atque Her-
mannus ‘e0, quod partium quarundam responsione decepti totum
carmen in strophas atque antistrophas cogere sagaciter quidem sed
frustra studuerunt. Sed ab hoc quidem conatu postquam ipse

 

1) Index lectt. in litt. univ. Turic. inde a d. XIV. m. Apr, usque
ad d, VII. m. Aug. Mocchxl habendarum]


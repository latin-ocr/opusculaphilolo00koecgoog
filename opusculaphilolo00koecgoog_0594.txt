. XXIX.
τ De Lacedaemoniorum cryptia commentatio¹).

Multa fuerunt apud Lacedaemonios instituta, de quibus nunc
certi quid statuere vix possumus, cum iam veterum de iis testi-
monia aut plane ficticia sint atque a veritate aliena, aut ita com-
parata, ut quid veri in iis, quid falsi contineatur, vix liceat
discernere. Hoc imprimis etiam cadit in ea, quae de Lacedaemo-
niorum in Helotas crudelitate a scriptoribus et Graecis et Latinis
narrantum quos inter princeps est Myron apud Athen. XIV p.
657 d, cf. Plut. Lyn. c. 28 fin. Sed hae quidem similesque fa-
bellae bene iam confutatae sunt-ab iis, qui temporibus recentiori-
bus in has res inquisiverunt, ita ut, quid de iis sit censendum,
nemo iam ignoret. Aliquanto maiorem movet dubitationem id
Lacedaemoniorum institutum, quod κρυπτείας nomine appellatur.
Et cum antiquiores harum rerum censoreS, Plutarchi auctoritatem
amplexi, magnopere reprehenderent Lycurgum, ut qui Helotas
crudelissimo ferocis iuventutis arbitrio subiecerit, primus inter re-
centiores Barthelemyus in Anacharside Tom. IV p. 155 et p. 431
-435 Spartanorum legislatorem ab hoc crimine defendere studuit.
Hoc tamen cum fecisset non ita, ut debebat, oblocutus ei Manso
in libr0, qui Sparta inscribitur, Tom. I parte 2 p. 141—153 vo-
luit evincere, bunc morem apud Spartanos obtinuisse a Lycurgo

Sintroductum, ut certo tempore iuvenes Helotis insidias struerent,
et cum alios tum robustissimos plerosque interimerent. Qua de
opinione statim agemus, Multo rectius hac de re statuit Carol.
Odofr. Muellerus in libro, quem de Doriensibus scripsit, Tom. Π
p. 42—44 [= p. 37—39 ed. alt.], p. 125 [121], p. 302 [296]
et 310 [304 sq.], atque, qui eum secuti sunt, Wachsmuth. anti-
quitt. Graeco. I, l p. 219 [= I p. 462 ed. alt] et Carol. Fred.
Hermann. antiquitt. Gr. civili. ξ 48 p. 90 sq. [--- ξ 47 p. 152—4
ed. IV.]. Sed hi quidem ex librorum suorum ratione breviter tan·
tum hunc morem attigerunt3 ille autem, quamquam multa recto
scripsit, videtur tamen quaedam et addidisse et omisisse, quae

 

1) [Viro amplissimo Beniamino Gottholdo Weiskio rofessori rae-
sidi suo diem natalem a. d. VI² Id. Aug.. MDCCCXXX pie gratnqatur
societas antiquaria. Lipsiae typis Stantzn, typogr. acad]


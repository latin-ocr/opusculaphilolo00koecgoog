—-— 470—

non solum uti scimus vivens vigensque, sed etiam uti speramus
illum ipsum festum diem concelebraturus. Et quemadmodum omnino
contraria contrariis non mederi quidemsemper, ut vulgo putant, sed
placere saepissime solent, ita, quod hoc saeculo „paganarum fabu-
larum“ scriptoribus apud nos, idem olim Theocrito Idylliorum
auctori Syracusis atque Alexandriae contigisse videtur. Illorum enim
rustici quamquam verius interdum quam venustius ad vitae coti-
dianae squalorem expressi ut mirum quantum „acutis naribus ho-
rum hominum“ fricare solent, ita Siculi pastores accurate vivide-
que sed ad artis normam temperate depicti a TheocritO, quo magis
nativa eorum simplicitas a delicatulis urbium aularumque elegan-
tiis abhorrebant, eo impensiore studio ab his hominibus formam
cultumque professis excipiebantur. Quid quod, ne. deesset hic quo-
que notissimae illius sententiae, qua duo si faciant idem non esse
idem scite admonemur, luculentum exemplum, Theocritei pastores
regibus doctisque a morum rusticitate placebant eodem tempore,
quo Zenodotus atque Aristarchus, quaecunque in Homericis heroi·
bus atque Diis διὰ τὸ ἀπρεπές iisdem displicere viderentur, magnis
temerariisque athetesibus exterminanda censebant.

Nec minorem Theocritus apud aequales et posteros lectores
favorem quam apud recentiores philologos curam expertus est ad
hunc usque diem, ut vix ex principibus quattuor saeculorum cri-
ticis unus alterve inveniri queat, qui non aliquid ad Theocritum
emendandum explicandumve contulerit. Itaque si quis nesciat, quam
misere corruptae in codicibus paene innumeris reliquiae illius le·
gantur, ei his ipsis novas illaturus emendationes iam fere γλαῦκας
εἰς Ἀθήνας inferre videri possit. Verum enim vero quam nihil sit
ut in rebus humanis omnibus ita etiam in arte critica perfectum
et ab omni ,parte beatum‘ , ex uno Theocrito vel optime disci
potest. Cuius verbis vix amplius exspectari posse ut graviores iam
inferantur mutationes cum a. 1845 acutissimus doctissimusque iudex
pronuntiasset Bernhardyus in litterar. Graec. hist. vol. II p.,932,
ante hos duos fere annos duumviri denuo exstiterunt iam olim de nostro
optime meriti, qui trium Bucolicorum editionibus separatim eodem
fere tempore evulgatis, quam multa in poetis et vexatissimis et versa-
tissimis vitia remanserint, non solum notando sed etiam emendando
demonstraverunt, ut novam illuxisse illis carminibus rectius diiu-
dicandis aetatem vere dici possit. Ex his Meinekius vir nostra
laude longe superior tam caute et circumspecte quam docte et acute
rem agere solet, ut et locos, quoscunque attrectat, fere corruptos
esse concedere et emendationes eius si non ab ipso Theocrito pro-
fectas certe ingenio artique eius convenientes habere debeas· Paulo
audacius exsultat et luxuriatur Abrensii ingenium cum accura-
tissima et ipsum horum poetarum cognitione coniunctum, quippe
qui haud raro non tam quid Theocritus ipse scripserit aut reti-
nere aut investigare, quam quid aut ille aut alius poeta scribere
potuerit quasi ludens indicare videatur. Itaque saepenumero eam

